url,title,time,text
https://www.matichon.co.th/election-2019/news_1365533,‘สนธิรัตน์’ ปราศรัยอัด พวกอ้างปชต.เพื่อพวกพ้องทำวุ่นวาย ลั่น จะไม่ยอมให้ปท.ขัดแย้งอีก,2019-02-15T21:25:55+00:00,"วันนี้ (15 ก.พ.) เวลา 18.00 น. ที่ อ.ท่าม่วง จ.กาญจนบุรี พรรคพลังประชารัฐ(พปชร.) เปิดเวทีปราศรัยใหญ่ นำโดยนายสนธิรัตน์ สนธิจิรวงษ์ เลขาธิการพรรค นายอนุชา นาคาสัย กรรมการบริการพรรค นายกอบศักดิ์ ภูตระกูล โฆษกพรรค นายธนกร วังบุญคง ชนะ รองโฆษกพรรค นายอิทธิพล คุณปลื้ม ผอ.พรรค พร้อมเปิดตัวผู้สมัคร ส.ส.5 เขต จ.กาญจนบุรี โดยมีประชาชนสนใจร่วมฟังการปราศรัยประมาณ 20,000 คน ทั้งนี้ พรรค พปชร.ได้นำเสนอนโยบายเด่นๆ เช่น เพิ่มสิทธิ์การเข้าถึงและเพิ่มประโยชน์ของผู้ถือบัติสวัสดิการแห่งรัฐ นโยบายด้านราคาข้าว โดยข้าวเจ้าได้เกินตันละ 10,000 บาท ข้าวหอมมะลิตันละมากกว่า 15,000 บาท พร้อมค่าปลูกและเก็บเกี่ยว 2,000 บาท พักหนี้กองทุนหมู่บ้าน รวมถึงนโยบายมารดาประชารัฐ โคบาลประชารัฐ เป็นต้นนายสนธิรัตน์ กล่าวว่า 10 ปีที่ผ่านมา บ้านเมืองไม่สงบ เพราะมีคนอ้างประชาธิปไตย แล้วแบ่งแยกประชาชน ให้คนแตกแยกตีกัน อ้างเป็นประชาธิปไตย แต่ทำเพื่อใครบางคนบางกลุ่ม อย่างไรก็ตาม วันนี้มีบ้างพรรคการเมือง ที่ตั้งเวทีปราศรัยใหญ่ในกรุงเทพ เชื่อว่าจะต้องด่าพรรค พปชร.แน่นอน เพราะกลัวว่าเราจะชนะการเลือกตั้ง ทั้งนี้ หากผลการเลือกตั้งเป็นเหมือนเดิม ประเทศก็จะกลับไปที่เดิม เราจึงอาสารวมตัวเข้ามา ก้าวข้ามความขัดแย้ง และไม่ว่าหัวขบวนเสื้อแดงเสื้อเหลือง กปปส. นักการเมืองจากพรรคการเมืองอื่น ต่างก็เข้ามาอยู่กับพรรค พปชร. ดังนั้น เราจะไม่ยอมให้คนไทย กลับไปขัดแย้งเด็ดขาด แต่จะทำให้ประเทศไทยเจริญก้าวหน้ายิ่งกว่าเดิมนายสนธิรัตน์ กล่าวว่า มั่นใจว่านโยบายของเราเป็นรูปธรรมและจับต้องได้มากที่สุด ทั้งนี้ พี่น้องต้องเลือกผู้แทนด้วย 1.ผู้สมัครที่มั่นใจได้ 2.พรรคที่จะเป็นเสาหลักดูแลประเทศไทยได้ 3.นายกรัฐมนตรีที่ดีซึ่งพรรค พปชร.เสนอ พล.อ.ประยุทธ์ จันทร์โอชา เป็นนายกฯ มั่นใจว่าเรามี 3 โจทน์นี้ที่ดูดีที่สุด หากคนกาญจน์ฯให้ความมั่นใจกับเรา เราจะสร้างให้จังหวัดกาญจนบุรี รุ่งเรืองในรัฐบาลหน้า"
https://www.matichon.co.th/economy/news_1365313,“ศาลปกครอง” รับพิจารณาคดีวอยซ์ทีวีจอดำแต่ยังไม่มีคำสั่ง นัดไตสวน 20 ก.พ.นี้,2019-02-15T18:56:48+00:00,"ผู้สื่อข่าวรางานว่า เมื่อวันที่ 15 กุมภาพันธ์ 2562 ศาลปกครองกลางได้ออกไต่สวน เพื่อพิจารณาคำขอของบริษัท วอยซ์ ทีวี จำกัด ที่ขอให้ศาลกำหนดมาตรการบรรเทาทุกข์ชั่วคราวก่อนมีคำพิพากษา โดยของให้ระงับการบังคับใช้คำสั่งพักใช้ใบอนุญาตของวอยซ์ทีวี เป็นเวลา 15 วัน ของคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เพื่อให้วอยซ์ทีวี กลับมาดำเนินรายการได้ตามปกติ หลังจากเมื่อวันที่ 14 กุมภาพันธ์ที่ผ่านมา วอยซ์ทีวี ได้ยื่นฟ้อง กสทช. และสำนักงาน กสทช. ต่อศาลปกครองกลาง ว่า การกระทำดังกล่าวของ กสทช. มีเจตนาจงใจกลั่นแกล้งวอยซ์ทีวี โดยไม่ชอบด้วยกฎหมาย และขอให้ศาลมีคำพิพากษาเพิกถอนคำสั่งดังกล่าว รวมถึงเพิกถอนหนังสือข้อตกลงระหว่างสำนักงาน กสทช.กับวอยซ์ทีวี ฉบับลงวันที่ 4 มิถุนายน 2557 หรือประกาศให้หนังสือข้อตกลงดังกล่าว ไม่มีผลบังคับผูกพันทางกฎหมาย โดยศาลใช้เวลาในการไต่สวนนาน 2 ชั่วโมง โดยมี นายเมฆินทร์ เพ็ชรพลาย ประธานเจ้าหน้าที่บริหาร บริษัท วอยซ์ทีวี จำกัด, นายประทีป คงสิบ ผู้อำนวยการอาวุโส ฝ่ายข่าวและเนื้อหารายการ สถานีโทรทัศน์วอยซ์ทีวี พร้อมด้วยผู้ดำเนินรายการเวคอัพนิวส์ และทูไนท์ ไทยแลนด์ อาทิ หม่อมหลวงณัฏฐกรณ์ เทวกุล, น.ส.ลักขณา ปันวิชัย, นายวิโรจน์ อาลี, นายชูวัส ฤกษ์ศิริสุข, นายอธึกกิต แสวงสุข, นายธีรัตถ์ รัตนเสวี และฝ่ายกฎหมาย เข้าให้การต่อศาลนายเมฆินทร์ ประธานเจ้าหน้าที่ บริษัท วอยซ์ทีวี จำกัด เปิดเผยว่า ศาลได้นัดไต่สวนในเนื้อคดีที่ วอยซ์ทีวี ฟ้องกล่าวหาว่า กสทช. และสำนักงาน กสทช. อีกครั้ง ในวันที่ 20 กุมภาพันธ์ 2562 ขณะที่ การไต่สวนวันนี้ วอยซ์ทีวี ได้ยืนยันถึงการปฏิบัติหน้าที่ ภายใต้หลักจริยธรรมวิชาชีพ และตามหลักเสรีประชาธิปไตย ซึ่งมีความโปร่งใส และเป็นธรรมต่อผู้ชมในการใช้วิจารณญาณในการเสพข้อมูลจากทางสถานี จึงอยากให้ศาลมีคำสั่ง หรือมีคำพิพากษาโดยเร็ว เนื่องจากในช่วงระหว่างการเลือกตั้ง ประชาชนมีสิทธิ์ในการรับรู้ข้อมูลข่าวสารที่หลากหลาย รอบด้านจากทุกสื่อ ซึ่งคาดว่า ภายในสัปดาห์หน้า ศาลคงมีคำสั่งอย่างหนึ่งอย่างใดออกมานายสมบัติ ลีลาพตะ ผู้อำนวยการสำนักสำนักกฎหมาย กสทช. เปิดเผยภายหลังเข้าชี้แจงคดีดังกล่าวว่า ศาลได้สอบถามถึงประเด็นข้อกฎหมาย การใช้อำนาจของ กสทช. และผลกระทบ หากศาลจะมีคำสั่งคุ้มครองชั่วคราว โดยศาลได้นัดไต่สวนคำฟ้องของ วอยซ์ทีวี ที่กล่าวหาว่า กสทช. และสำนักงาน กสทช. ว่า มีเจตนาจงใจกลั่นแกล้ง วอยซ์ทีวี โดยไม่ชอบด้วยกฎหมาย ในวันที่ 20 กุมภาพันธ์ 2562 ทั้งนี้ ศาลได้ให้ทั้ง 2 ฝ่ายทำคำชี้แจงเพื่อยื่นต่อศาลในวันเดียวกันนายสมบัติ กล่าวว่า ศาลได้ใช้กระบวนวิธีพิจารณาพิเศษ เพื่อที่จะตัดสินคดีให้ได้ข้อสรุปโดยเร็วที่สุด โดยคาดว่า ศาลน่าจะมีคำวินิจฉัยคำร้องขอทุเลาคำสั่งพักใช้ใบอนุญาตออกมาเร็วๆ นี้ ส่วนประเด็นที่ขอให้ศาลพิจารณาคำร้องให้เพิกถอนหนังสือข้อตกลงระหว่าง สำนักงาน กสทช. กับ วอยซ์ทีวี กรณีที่มีการออกอากาศขัดต่อกฎหมาย ในส่วนที่ให้ กสทช. พิจารณาความผิดได้นั้น เป็นส่วนหนึ่งของคดี ซึ่งศาลจะมีการพิจารณาต่อไป"
https://www.matichon.co.th/election-2019/news_1365304,‘วัฒนา’ ปลุก! คนกรุงใช้ปากกาเป็นอาวุธแก้ ศก. เลือก พท.เปลี่ยนมือบริหาร รบ.รถถังออกไป,2019-02-15T19:08:17+00:00,วันนี้ (15 ก.พ.) ที่ลานคนเมือง กทม. พรรคเพื่อไทย (พท.) จัดปราศรัยใหญ่ครั้งแรก ซึ่งเป็นครั้งแรกด้วยที่แคนดิเดต 3 คนของพรรค พท. คือ คุณหญิงสุดารัตน์ เกยุราพันธ์ ประธานยุทธศาสตร์การเลือกตั้ง นายชัชชาติ สิทธิพันธุ์ และนายชัยเกษม นิติสิริ ขึ้นเวทีพร้อมกันในขณะที่มีแกนนำพรรคที่มาร่วมเวทีปราศรัยหลายคน อาทิ พล.ต.ท.วิโรจน์ เปาอินทร์ หัวหน้าพรรค นายปลอดประสพ สุรัสวดี รองหัวหน้าพรรค นายภูมิธรรม เวชยชัย เลขาธิการพรรค ร.ต.อ.เฉลิม อยู่บำรุง หัวหน้าทีมปราศรัยของพรรค นายชูศักดิ์ ศิรินิล ประธานคณะทำงานฝ่ายกฎหมาย นายกิตติรัตน์ ณ ระนอง รองหัวหน้าพรรคและหัวหน้าทีมเศราฐกิจพรรค นายพงศ์เทพ เทพกาญจนา นายนพดล ปัทมะ นายโภคิน พลกุล นายวัฒนา เมืองสุข แกนนำพรรคอ่านต่อ : จากนั้น เวลา 17.30 น. นายวัฒนา เมืองสุข ผู้สมัคร ส.ส.เขต 28 กรุงเทพหานคร กล่าวปราศรัยว่า รัฐบาลปัจจุบันบริหารเศรษฐกิจย้ำแย่ ทางแก้มีทางเดียวคือการเปลี่ยนทีมบริหารจากรัฐบาลรถถัง ให้มีรัฐบาลมืออาชีพเข้ามาทำงาน โดยต้องเป็นคนจากพรรคเพื่อไทยที่เคยบริหารอย่างมืออาชีพที่เคยใช้หนี้ไอเอ็มเอฟได้ก่อนกำหนด ทำงบประมาณสมดุลได้ ถ้ารัฐบาลไม่สามารถสร้างความเชื่อมั่นให้ประชาชนได้ประชาชนจะไม่กล้าใช้เงินนั่นคือหายนะทางเศรษฐกิจ ที่รัฐบาลบอกเศรษฐกิจดี ดีอย่างไร นาฬิกายังยืมเพื่อน แหวนยังเป็นของแม่ ไม่ต้องเปลืองข้าวเหนียวมะม่วงมาเลี้ยงนักท่องเที่ยว แล้วเอากะทิไปราดข้าวเหนียว ไอ้พวกนี้มันโง่ เอากะทิไปราดข้าวเหนียวมันจะบูด“สิ่งที่พี่น้องต้องทำคือ เข้าคูหาแล้วเลือกพรรคเพื่อไทย ปากกาของพี่น้องคือ อาวุธ ที่พวกโง่มันกลัว จะได้เปลี่ยนรัฐบาลปากหมามาเป็นรัฐบาลมืออาชีพ ถ้าใครถามว่า เลือกเพื่อไทยแล้วจะได้อะไร ก็จะได้ความสงบที่มีคุณภาพกลับคืนมา เราจะเอามั้ย รัฐบาลโง่แบบนี้ ผมจะให้สูตรในการเลือก พวกประ อย่าไปเลือก ระวังเลือกพลังประชารัฐ จะได้ประยุทธ์มา จำง่ายๆ ให้เลือกเพื่อไทย จะได้ขับไล่พวกปากหมา หน้าด้าน ไม่มีสมอง แล้วจะได้นักการเมืองที่มีคุณภาพ” นายวัฒนากล่าว
https://www.matichon.co.th/politics/news_1364881,“อ.รัฐศาสตร์จุฬาฯ” ชี้ตามกม.รธน. “บิ๊กตู่” นั่งหัวหน้าคสช.-นายกฯ พร้อมกันเป็นเรื่องต้องห้ามทำไม่ได้,2019-02-15T16:23:54+00:00,หลังจากที่พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ (คสช.) มีชื่อเป็นแคนดิเดต นายกรัฐมนตรี จากพรรคพลังประชารัฐ ทำให้มีกระแสเรียกร้องทั้งจากนักวิชาการ นักกการเมือง ให้ พล.อ.ประยุทธ์ ลาออกจากตำแหน่ง เนื่องจากเห็นว่ารัฐบาลรักษาการ คสช.นั้น มีอำนาจเต็มในการบริหารประเทศ อีกทั้งยังมีมาตรา 44 รวมทั้ง คสช.ยังมีอำนาจแต่งตั้ง ส.ว. ที่มีผลให้กลับมาเลือกนายกรัฐมนตรี ซึ่งถือเป็นเรื่องผลประโยชน์ทับซ้อน ที่ทำให้การเลือกตั้งในวันที่ 24 มีนาคม 2562 ไม่เสรีและเป็นธรรม ขณะที่พล.อ.ประยุทธ์ ยืนยันว่า จะไม่ลาออกจากตำแหน่งอย่างแน่นอน อย่าไปไล่ล่ากันมากนัก พอไล่คนนี้แล้วลาออก แล้วเดี๋ยวมาไล่นายกฯออก ก็กฎหมายว่าอย่างนี้อย่างไรก็ตามล่าสุดต่อเรื่องดังกล่าว ทาง ผศ.ดร.พรสันต์ เลี้ยงบุญเลิศชัย อาจารย์ประจำคณะรัฐศาสตร์ จุฬาลงกรณ์มหาวิทยาลัย ให้ความเห็นเรื่องนี้ผ่านทวิตเตอร์ส่วนตัวว่า “หากตัดเรื่องเป็นแคนดิเดตนายกฯ ออกไป ตามหลักกฎหมายรัฐธรรมนูญแล้ว การที่คุณประยุทธ์ดำรงตำแหน่งหัวหน้า คสช. และนายกฯ ในขณะเดียวกัน ถือเป็นการกระทำต้องห้าม ทำมิได้อยู่ดี ตรรกะเดียวกันกับการห้าม สส. เป็นผู้พิพากษาในเวลาเดียวกัน เพราะเรื่องอำนาจหน้าที่ทับซ้อน”
https://www.matichon.co.th/election-2019/news_1365390,‘โอ๊ค’ ลั่น! จ่อควง ‘หญิงหน่อย’ ช่วยพท.หาเสียง ประเดิมที่จ.อุบลฯเวทีแรก 19 ก.พ.นี้,2019-02-15T19:42:25+00:00,วันนี้ (15 ก.พ.) ที่ลานคนเมือง กทม. พรรคเพื่อไทย (พท.) จัดปราศรัยใหญ่ครั้งแรก ซึ่งเป็นครั้งแรกด้วยที่แคนดิเดต 3 คนของพรรค พท. คือ คุณหญิงสุดารัตน์ เกยุราพันธ์ ประธานยุทธศาสตร์การเลือกตั้ง นายชัชชาติ สิทธิพันธุ์ และนายชัยเกษม นิติสิริ ขึ้นเวทีพร้อมกันในขณะที่มีแกนนำพรรคที่มาร่วมเวทีปราศรัยหลายคน อาทิ พล.ต.ท.วิโรจน์ เปาอินทร์ หัวหน้าพรรค นายปลอดประสพ สุรัสวดี รองหัวหน้าพรรค นายภูมิธรรม เวชยชัย เลขาธิการพรรค ร.ต.อ.เฉลิม อยู่บำรุง หัวหน้าทีมปราศรัยของพรรค นายชูศักดิ์ ศิรินิล ประธานคณะทำงานฝ่ายกฎหมาย นายกิตติรัตน์ ณ ระนอง รองหัวหน้าพรรคและหัวหน้าทีมเศราฐกิจพรรค นายพงศ์เทพ เทพกาญจนา นายนพดล ปัทมะ นายโภคิน พลกุล นายวัฒนา เมืองสุข แกนนำพรรคอ่านต่อ : ทั้งนี้ บรรยายกาศเป็นไปอย่างคึกคักจัดบริเวณลานคนเมืองแน่นขนัดไปด้วยประชาชนที่มาฟังการปราศรัย เก้าอี้ไว้ 1200 ตัวไม่พอ ทำให้ประชาชนที่มาทีหลังต้องยืน และนั่งพื้นฟังปราศรัย โดยช่วงเวลา 17.00 น. นายพานทองแท้ ชินวัตร บุตรชายนายทักษิณ ชินวัตร อดีตนายกฯ และสมาชิกพรรคพท.ได้เดินทางมาร่วมเวทีปราศรัย ซึ่งประชาชนที่เดินทางมาร่วมเวทีปราศรัยได้ขอถ่ายรูปด้วยจำนวนมากนายพานทองแท้ ให้สัมภาษณ์ว่า หลังจากนี้จะลงพื้นที่ช่วยผู้สมัครหาเสียง โดยจะไปพร้อมคุณหญิงสุดารัตน์ ซึ่งจะประเดิมเวทีแรกในวันที่ 19 กุมภาพันธ์ ที่จังหวัดอุบลราชธานี ซึ่งการลงพื้นที่ไม่ได้เน้นที่จะไปขึ้นเวทีปราศรัย แต่อยากจะไปพบปะกับพี่น้องประชาชนเพื่อสอบถามความเป็นอยู่ และเพื่อช่วยแก้ปัญหาความเดือดร้อน ส่วนในพื้นที่กทม. จะหาช่วงเวลาที่เหมาะสมแล้วจึงค่อยกำหนดการลงพื้นที่ในการหาเสียงต่อไป 
https://www.matichon.co.th/election-2019/news_1365355,พปชร.ลุยเมืองกาญจน์ จัดปราศรัยใหญ่ ‘อนุชา’ ปลุกผี ‘ทักษิณ ทำบ้านเมืองเกิดวิกฤต,2019-02-15T19:23:38+00:00,"เวลา 18.00 น. วันนี้ (15 ก.พ.) ที่ อ.ท่าม่วง จ.กาญจนบุรี พรรคพลังประชารัฐ (พปชร.) เปิดเวทีปราศรัยใหญ่ นำโดยนายสนธิรัตน์ สนธิจิรวงษ์ เลขาธิการพรรค นายอนุชา นาคาสัย กรรมการบริการพรรค นายกอบศักดิ์ ภูตระกูล โฆษกพรรค นายธนกร วังบุญคง ชนะ รองโฆษกพรรค นายอิทธิพล คุณปลื้ม ผอ.พรรค พร้อมเปิดตัวผู้สมัคร ส.ส.5 เขต จ.กาญจนบุรี โดยมีประชาชนสนใจร่วมฟังการปราศรัยประมาณ 20,000 คน ทั้งนี้ พรรค พปชร.ได้นำเสนอนโยบายเด่นๆ เช่น เพิ่มสิทธิ์การเข้าถึงและเพิ่มประโยชน์ของผู้ถือบัติสวัสดิการแห่งรัฐ นโยบายด้านราคาข้าว โดยข้าวเจ้าได้เกินตันละ 10,000 บาท ข้าวหอมมะลิตันละมากกว่า 15,000 บาท พร้อมค่าปลูกและเก็บเกี่ยว 2,000 บาท พักหนี้กองทุนหมู่บ้าน รวมถึงนโยบายมารดาประชารัฐ โคบาลประชารัฐ เป็นต้นนายอนุชา นาคาสัย กรรมการบริหารพรรค ขึ้นเวทีปราศรัยว่า ส่วนตัวเป็น ส.ส.ครั้งแรกปี 2544 สังกัดพรรคเพื่อไทย มีนายทักษิณ ชินวัตร เป็นนายกฯ กระทั่งมีวิกฤติการเมืองเกิดขึ้นในปี 2549 เพราะผู้มีอำนาจกระการไม่สมควร จนนำไปสู่การชุมนุมการประท้วง จนต้องยุบพรรคเพื่อไทยและตัดสิทธิทางการเมืองของการบริหารพรรค รวมตนอยู่ด้วย จากนั้นเมื่อมีเลือกตั้งใหม่ ตนไม่ยอมให้ภริยาลง ส.ส.พรรคเพื่อไทย แต่ให้อยู่พรรคเล็กๆแทน เพราะเราไม่ต้องการเห็นประเทศไทย ถูกนำไปเป็นเครื่องมือของใครอีก เราไม่อยากเห็นลูกหลานคนไทย ต้องมาฆ่าฟันกัน เสียเลือดเสียเนื้อ เหมือนอย่างที่เคยเกิดขึ้นมานายอนุชากล่าวว่า ในการประชุมนุม ตนไม่เคยนำพี่น้องชาวชัยนาท ไปร่วมด้วยแม้แต่ครั้งเดียว ขอถามว่า พี่น้องว่า ต้องการให้คนๆเดียวเอาอำนาจของประชาชนไปให้ตัวเองอย่างนั้นหรือ แต่รัฐบาล พล.อ.ประยุทธ์ ได้ทำให้บ้านเมืองสงบ ประชาชนชนได้รับการเหลียวแล เราจึงเห็นแสงสว่าง เราจึงเห็นว่าพรรคพลังประชารัฐ (พปชร.) คือทางออกของประเทศ"
https://www.matichon.co.th/region/news_1365426,สนามระยองคึกคัก! สาธิต อดีตแชมป์ปชป. ตำส้มตำ-ชู 2 นิ้วขอคะแนน ปะผู้สมัคร พปชร.,2019-02-15T19:54:36+00:00,เมื่อวันที่ 15 กุมภาพันธ์ ผู้สื่อข่าวรายงานบรรยากาศการหาเสียงของผู้สมัครสมาชิกสภาผู้แทนราษฎร (ส.ส.) เขต 1 อ.เมืองระยอง ซึ่งมีผู้สมัครรวมทั้งสิ้น 28 คนสังกัดพรรคต่างๆ เป็นไปอย่างเรียบง่ายไม่ค่อยมีความคึกคัก ไม่มีการหาเสียงป้ายสีหรือให้ร้ายกับคู่แข่ง วันนี้มีงานประเพณีเผาข้าวหลาม 3 หมู่บ้าน สืบสานประเพณี ของ ต.ตะพง อ.เมืองระยอง โดยนายทวีป แสงกระจ่าง นายกอบต.ตะพงจัดขึ้นเพื่อสร้างความสามัคคีใน 3 หมู่บ้าน มีการแข่งขันขูดมะพร้าวด้วยกระต่าย ผู้เข้าแข่งขันเป็นสุภาพสตรีต้องใส่ชุดไทยนุ่งโจงกระเบน สวมเสื้อคอกระเช้า นั่งขูดมะพร้าวด้วยกระต่าย สร้างความสนุกสนานขณะที่นายสาธิต ปิตุเตชะ ผู้สมัครส.ส.เขต 1 พรรคประชาธิปัตย์ ดีกรีเป็นรองหัวหน้าพรรคประชาธิปัตย์และเป็นแชมป์เก่า ก็มาร่วมงาน พร้อมลงมือตำส้มตำโชว์แขกที่มาร่วมงานพร้อมชู 2 นิ้วอ้อนขอคะแนน ส่วนนายทวีป ขวัญบุรี ผู้สมัครเขต 1 พรรคพลังประชารัฐ เบอร์ 11 ก็มาขอคะแนนเช่นกัน แต่ไม่ได้ตำส้มตำ เดินหน้าแจกเบอร์ 11 อย่างเดียว ซึ่งชาวบ้านรู้จักผู้สมัครทั้ง 2 คนเป็นอย่างดี สำหรับนายทวีป ขวัญบุรี ดีกรีอดีตสมาชิกวุฒิสภา(ส.ว.)ระยอง ทั้งคู่เจอหน้ากันต่างยิ้มแย้มให้กันเหมือนพี่เหมือนน้องกัน   
https://www.matichon.co.th/politics/news_1363542,‘อุตตม’ หาเสียง เหน็บ ไม่รักไม่ว่า ‘ขอให้ฟ้ารักประเทศ’,2019-02-14T17:01:44+00:00,เมื่อเวลา 12.00 น. นายอุตตม สาวนายน หัวหน้าพรรคพลังประชารัฐ (พปชร.) ลงพื้นที่เขต 2 ปทุมวัน บางรัก สาทร ช่วย น.ส.พัชรินทร์ ซัมศิริพงษ์ ผู้สมัคร ส.ส.กรุงเทพมหานคร เขต 2 หาเสียง ทำกิจกรรมหาเสียงที่สถานีรถไฟฟ้าช่องนนทรี ตลาดละลายทรัพย์ และนั่งรถไฟฟ้าสถานีศาลาแดงไปลงสยาม ในแคมเปญวันวาเลนไทน์ “บางรัก รักประเทศไทย” พร้อมใส่เสื้อติดแฮชแท็กทวิตเตอร์ #คนพลังบวก และชูป้าย แฮชแท็ก #ทีมลุงตู่ #รักใครไม่ว่า ขอให้ฟ้า รักประเทศไทย เดินพบปะประชาชน เชิญชวนให้เลือกพรรคพลังประชาชน โดยที่มีผู้สมัครระบบเขตในพื้นที่กรุงเทพมหานครซึ่งเป็นคนรุ่นใหม่เข้าร่วมในการหาเสียงครั้งนี้ด้วยนายอุตตมกล่าวว่า วันวาเลนไทน์ อยากให้ทุกคนช่วยกันรักประเทศไทย โดยใช้พลังบวก พลังประชารัฐ ซึ่งคนไทยกำลังจะก้าวสู่การเลือกตั้ง พลังบวก ความคิดเชิงบวก เป็นสิ่งสำคัญในการทำงานการเมือง วาทกรรมเอาไว้ทีหลัง วันนี้ ประเทศไทยมีเวลาไม่มาก คนไทยกำลังรอคอยว่า เรากำลังจะดำเนินการอะไรให้กับประเทศไทย ทั้งนี้ จากการลงพื้นที่ กระแสพรรคดี ได้รับการตอบรับจากประชาชนชาว กทม. เพราะผู้สมัครของพรรคมีความพร้อม มาด้วยพลังบวก และยอมรับ หลัง พล.อ.ประยุทธ์ จันทร์โอชา ตอบรับเป็นบัญชีนายกรัฐมนตรี กระแสเป็นบวกเพิ่มขึ้นอย่างต่อเนื่อง ส่วนปัญหาการลงพื้นที่ของนายกรัฐมนตรี ที่ผู้สมัคร ส.ส.พรรคพลังประชารัฐ ไม่สามารถไปหาเสียง หรือร่วมกิจกรรมได้ เพราะหวั่นผิดกฎหมายนั้น ขณะนี้อยู่ระหว่างหารือฝ่ายกฎหมายเพื่อแก้ไข
https://www.matichon.co.th/region/news_1362626,“เสธแก้ว”ควงแม่เดินขอเสียงชาวตลาดสดสายหยุด ชูนโยบาย”ปชป.”พัฒนาเมืองนครปฐม,2019-02-13T23:06:26+00:00,เมื่อวันที่ 13 กุมภาพันธ์ พันโทสินธพ แก้วพิจิตร หรือ เสธแก้ว ผู้สมัครส.ส.นครปฐม เขต 1 หมายเลข 2 พรรคประชาธิปัตย์ หมายเลข 2 พร้อมนางอรดี แก้วพิจิตร มารดา ออกเดินพบปะพี่น้องชาวตลาดสดสายหยุด (ตลาดซอย2) ต.พระปฐมเจดีย์ อ.เมืองนครปฐม จ.นครปฐม เพื่อแนะนำตัวในการลงสมัครเลือกตั้งส.ส.นครปฐม เขต 1 โดยชูนโยบายของพรรคประชาธิปัตย์ที่จะเป็นประโยชน์ต่อชาวจังหวัดนครปฐม และประชาชนทั่วไปพันโทสินธพ กล่าวว่า วันนี้ตนพร้อมกับแม่ซึ่งเป็นคนนครปฐม ลงพื้นที่พบปะประชาชนเขตเทศบาลนครนครปฐม ชาวพ่อค้าแม่ขายตลาดสดสายหยุด หรือตลาดซอย 2 ซึ่งล้วนรู้จักแม่ตนเป็นอย่างดี และที่ผ่านมาเป็นผู้แทนราษฎรมาแล้ว“ครั้งนี้มาบอกพี่น้องประชาชน ชาวตลาดสดสายหยุด ว่าผมเข้าร่วมกิจกรรมทางการเมือง เป็นสมาชิกพรรคปชป. โดยลงสมัครเขต 1 ได้หมายเลข 2 หากชอบนโยบายพรรคประชาธิปัตย์ ก็ให้เลือกเบอร์ 2 หากชอบตัวผม หรือคุ้นเคยกับคุณแม่อรดี ก็เลือกเบอร์ 2 คือชอบพรรครักลูกแม่อรดี เลือกเบอร์ 2” พันโทสินธพ กล่าวส่วนบรรยากาศการหาเสียงในพื้นที่เขต 1 พบผู้สมัครทั้งจากพรรคชาติไทยพัฒนา พรรคอนาคตใหม่ พรรคภูมิใจไทย พรรคไทยรักษาชาติฯ ต่างลงพื้นที่หาเสียงโดยใช้รถประชาสัมพันธ์ ให้ประชาชนทราบนโยบายพรรคและแนะนำตัวผู้สมัครอย่างคึกคัก
https://www.matichon.co.th/politics/news_1362672,“ทษช.”ประเดินลงพื้นที่ครั้งแรกหลังยื่นเสนอชื่อแคนดิเดตนายกฯ ชาวบ้านรุมให้กำลังใจ ตะโกน “สู้ๆ” (ชมคลิป),2019-02-14T08:17:06+00:00,"“ทษช.”ประเดินลงพื้นที่ครั้งแรกหลังยื่นเสนอชื่อแคนดิเดตนายกฯ ชาวบ้านรุมให้กำลังใจ ตะโกน “สู้ๆ” ด้าน “เลขาธิการพรรค” ลั่นขอทำหน้าที่ของเราจนวินาทีสุดท้าย เพื่อพิสูจน์เจตนารมย์อันบริสุทธิ์ ย้ำยังพร้อมลงเลือกตั้ง 100% และยังเป็นน้ำหนึ่งใจเดียวกันเมื่อเวลา 07.00 น. วันที่ 14 กุมภาพันธ์ ที่บริเวณอาคารยูเอ็มทาวเวอร์ พรรคไทยรักษาชาติ(ทษช.) นำโดยนายมิตติ​ ติยะ​ไพรัช​ เลขาธิการ​พรรค นายสุชาติ​ ธาดาธำรงเวช​ ทีมเศรษฐกิจพรรค นายต้น​ ณ​ ระนอง รองเลขาธิการพรรค น.ส.ชยิกา​ วงศ์​นภา​จันทร์ นายทะเบียนพรรค น.สปอ​รุณี​ กาส​ยา​นนท์ รองโฆษกพรรค และนายธกร​ เลา​หะ​พงษ์​ชนะ ผู้สมัครเขตเขตสวนหลวง พร้อมด้วยสมาชิกพรรค ลงพื้นที่พบปะพี่น้องประชาชนในตลาดบริเวณตึกเอ็มยูทาวเวอร์ ซึ่งเป็นการลงพื้นที่ครั้งแรกหลังจากที่ยื่นเสนอชื่อแคนดิเดตนายกฯของพรรคไป จนเป็นเหตุให้ กกต.ส่งเรื่องให้ศาลรัฐธรรมนูญพิจารณายุบพรรคทั้งนี้ บรรยากาศเป็นไปด้วยดี ประชาชนจำนวนมากเดินเข้ามาให้กำลังใจแกนนำพรรค และผู้สมัคร โดยส่วนใหญ่ระบุว่า “เป็นกำลังใจให้” “สู้ๆ” และ “ขอให้โชคดี” ซึ่งแกนนำที่ลงพื้นที่ยิ้มรับด้วยสีหน้าอิดโรยขณะที่นายมิตติ ให้สัมภาษณ์ถึงการลงพื้นที่ว่า เราแบ่งหน้าที่กันทำความเข้าใจกับประชาชนในพื้นที่ และเรายังคงมีความพร้อมสำหรับการเลือกตั้งครั้งนี้ ทั้งนี้ตนเชื่อว่าวันนี้ประชาชนเข้าใจต่อสิ่งที่เกิดขึ้นกับพรรคของเรา ซึ่งเราก็จะทำหน้าที่ของเราโดยจะลงพื้นที่อย่างต่อเนื่องเพราะเราพร้อมที่จะลงเลือกตั้ง 100%เมื่อถามว่าหากศาลรัฐธรรมนูญรับคำร้องจาก กกต. จะทำให้พรรคต้องหยุดปฏิบัติหน้าที่ นายมิตติ กล่าวว่า เรายังไม่ทราบว่าศาลจะมีคำวินิจฉัยอย่างไร แต่เราขอทำหน้าที่ของเราจนวินาทีสุดท้ายและแสดงเจตนารมณ์อันบริสุทธิ์ของเรา และคงไม่ไปก้าวล่วงศาล อย่างไรก็ตาม วันนี้เรามีความเป็นน้ำหนึ่งใจเดียวกัน แต่ละคนต่างทำหน้าที่ที่มีการแบ่งหน้าที่กันไว้อย่างชัดเจนเมื่อถามว่า มีบางคนชิ่งหนีออกจากพรรค นายมิตติ กล่าวว่า เราเคารพการตัดสินใจของแต่ละบุคคล แต่ขอยืนยันว่าทุกคนที่อยู่ในพรรคยังพร้อมสู้กับทุกสิ่งที่ถาโถมเข้ามาในวันนี้
                
            "
https://www.matichon.co.th/politics/news_1362673,09.00 INDEX ภาพ ประยุทธ์ จันทร์โอชา กับ ธนาธร จึงรุ่งเรืองกิจ,2019-02-14T08:29:32+00:00,"ที่ พล.อ.ประยุทธ์ จันทร์โอชา ออกตรวจราชการย่าน บางแค กับที่ นายธนาธร จึงรุ่งเรืองกิจ ไปร่วมหาเสียงกับผู้สมัครที่ มหาวิทยาลัยสยาม ตลิ่งชัน ภาษีเจริญนำไปสู่การเปรียบเทียบในทางการเมืองขึ้นมาโดยอัตโนมัติแม้ว่าการไปตรวจราชการของ พล.อ.ประยุทธ์ จันทร์โอชา จะกระทำในจุดอันเป็น “นายกรัฐมนตรี” สะท้อนความห่วงใยที่รัฐ บาลมีต่อประชาชนขณะที่การไปของ นายธนาธร จึงรุ่งเรืองกิจ เป็นการไปหา เสียงสร้างคะแนนนิยมให้กับผู้สมัครพรรคอนาคตใหม่แต่อย่าลืมอีก “สถานะ” หนึ่งของ พล.อ.ประยุทธ์ จันทร์โอชา ที่เป็นแคนดิเดตนายกรัฐมนตรีของพรรคพลังประชารัฐโดยเด็ดขาดกันอย่างแน่นอนระหว่างภาพของ พล.อ.ประยุทธ์ จันทร์โอชา กับภาพของ นายธนาธร จึงรุ่งเรืองกิจ ที่ปรากฏในทาง สังคมความแตกต่างนั้นมีพื้นฐานมาจากความแตกต่างของสถานะ ในทางการเมืองอย่าลืมเป็นอันขาดว่า พล.อ.ประยุทธ์ จันทร์โอชา เป็นอะไรไม่เพียงแต่จะเป็นหัวหน้ารัฐบาล คือ นายกรัฐมนตรีเท่านั้น หากแต่ยังเป็นหัวหน้าคสช.จึงต้องมี “รปภ.” สวมสูทตีหน้าเข้มเป็นเงาเรียงเคียงข้างตรงกันข้าม การไปของ นายธนาธร จึงรุ่งเรืองกิจ เบาสบาย อย่างยิ่ง เสียงโห่ร้อง ขานรับ จากคนหนุ่มสาว ขอถ่ายรูป ขอลาย เซ็นประสานกับเสียงตะโกน “ฟ้ารักพ่อ” ดังกึกก้องพล.อ.ประยุทธ์ จันทร์โอชา อาจได้ความเข้มจากการเป็นหัวหน้าคสช. จากการเป็นหัวหน้ารัฐบาล นายธนาธร จึงรุ่งเรืองกิจ เลย แม้กระทั่งนักการเมืองคนอื่นๆไม่ว่า คุณหญิงสุดารัตน์ เกยุราพันธุ์ ไม่ว่า นายจาตุรนต์ ฉายแสง เมื่ออยู่ท่ามกลางประชาชนจะ “ผ่อนคลาย” มากกว่าเมื่อ พล.อ.ประยุทธ์ จันทร์โอชา ออกตรวจราชการเพราะว่าติดกับภาพของ “ทหาร” ภาพของ “ข้าราชการ”เกาะติดการเมือง กับ Line@มติชนการเมือง
"
https://www.matichon.co.th/politics/news_1362381,ผู้อ่านส่วนใหญ่มีความวิตกกังวลว่า การเลือกตั้ง 24 มี.ค.อาจจะถูกเลื่อนออกไป,2019-02-13T22:29:02+00:00,หลังจากที่กระบวนการรับสมัครส.ส.และรับรองรายชื่อเสร็จสิ้นแล้ว แต่ก็ยังมีกระแสข่าวลือ ข่าวปล่อยต่างๆออกมามากมาย จนทำให้หลายฝ่ายเกรงว่าอาจจะมีการเลื่อนการเลือกตั้ง ขณะที่นายอุตตม สาวนายน หัวหน้าพรรคพลังประชารัฐ (พปชร.) เชื่อมั่นว่าการเลือกตั้งจะต้องเกิดขึ้นในวันที่ 24 มีนาคมมติชนออนไลน์ จึงสอบถามผู้อ่านว่า ท่านมีความวิตกกังวลว่าอาจจะเลื่อนเลือกตั้ง หรือยังเชื่อมั่นว่าจะมีการเลือกตั้งเกิดขึ้นในวันที่ 24 มีนาคม 2562 โดยผู้แสดงความเห็นทางทวิตเตอร์ มีความเห็นที่ใกล้เคียงกันมาก โดยส่วนที่มั่นใจว่า ไม่เลื่อนเลือกตั้ง มีอยู่ 49 เปอร์เซ็นต์ ขณะที่ผู้ที่วิตกกังวลว่าอาจจะมีการเลื่อนการเลือกตั้ง มีอยู่ 51 เปอร์เซ็นต์ขณะที่ผู้ที่แสดงความเห็นผ่านทางเฟซบุ๊ก พบว่า กลุ่มที่วิตกกังวลว่าอาจจะเลื่อนเลือกตั้ง มีถึง 63 เปอร์เซ็นต์ และกลุ่มที่มั่นใจว่าไม่เลื่อนเลือกตั้งมี 37 เปอร์เซ็นต์  โดยผู้อ่านส่วนใหญ่เชื่อมั่นว่า จะมีการเลื่อนการเลือกตั้ง หรือไม่ก็ไม่ให้มีการเลือกตั้งเกิดขึ้นเลย โดยหลายความเห็นไปในแนวทางเดียวกันว่า หากเช็คโพลแล้วพรรคฝ่ายคสช. ไม่ชนะเลือกตั้ง ก็อาจจะมีการเลื่อนการเลือกตั้ง หรือหากพรรคฝ่ายต้าน คสช. ชนะถล่มทลาย รัฐบาลก็อาจจะใช้ ม.44 ล้มเลือกตั้งอีกหลายคนมองว่า สถานการณ์เช่นนี้ อะไรก็เกิดได้ อีกความเห็นมองว่า เป็นไปได้ทั้ง 2 ทาง คาดเดาไม่ได้ อย่างไรก็ตาม หลายคน มองข้ามเรื่องเลือกตั้งไป และมองว่า อาจจะมีรัฐประหารเกิดขึ้น โดยบางความเห็นมองว่า อาจจะมีการรัฐประหารตัวเองเกิดขึ้น  หลายคนต่างมองเช่นกันว่า เลื่อนเลือกตั้งไม่น่ากลัวเท่ากับการรัฐประหารขณะที่ฝ่ายที่เชื่อมั่นว่า 24 มีนาคม จะมีการเลือกตั้ง เพราะมองว่า ฝ่าย คสช.เองมีความได้เปรียบอย่างมากในการเลือกตั้งครั้งนี้ ถ้าเลื่อนก็บ้าแล้ว โดยสามารถเข้าไปอ่านความคิดเห็นทั้งหมดได้ที่ท่านคิดว่า จะมีการเลือกตั้งเกิดขึ้นในวันที่ 24…โพสต์โดย  เมื่อ 
https://www.matichon.co.th/politics/news_1363048,กต.เผย ปชช.ลงทะเบียนเลือกตั้งนอกประเทศยอดกว่า 6 หมื่น คาด ทะลุแสน,2019-02-14T13:30:51+00:00,"นายชาตรี อรรจนานันท์ อธิบดีกรมการกงสุล กระทรวงการต่างประเทศ กล่าวถึงความคืบหน้าการลงทะเบียนขอใช้สิทธิ์เลือกตั้งนอกราชอาณาจักรว่า หลังจากมีการเปิดให้ลงทะเบียน ตั้งแต่วันที่ 28 มกราคม -19 กุมภาพันธ์ 2562 ผ่าน 3 ช่องทางหลัก คือยื่นคำขอได้ที่สถานเอกอัครราชทูตและสถานกงสุลไทยในพื้นที่ / ส่งคำขอทางไปรษณีย์ไปยังสถานเอกอัครราชทูตและสถานกงสุลในพื้นที่ / และยื่นทางอินเตอร์เน็ต www.khonthai.com นั้น ล่าสุด ยอดผู้ลงทะเบียนขอใช้สิทธิ์จนถึงวันที่ 13 กุมภาพันธ์ มีจำนวน 62,415 คน จากสถานเอกอัครราชทูตและสถานกงสุล 94 แห่งทั่วโลก โดยเมืองที่มีผู้ลงทะเบียนขอใช้สิทธิ์มากที่สุด 6 อันดับ คือ ลอนดอน(5,262คน) นครซิดนีย์(4,934คน) กรุงแคนเบอร์ร่า(3,182คน) นครลอสแอนเจลิส(2,919คน) กรุงโตเกียว(2,638คน)และสิงคโปร์(2,636คน) ซึ่งขณะนี้ยังเหลืออีก 5 วันก่อนจะปิดลงทะเบียน จึงคาดว่าจะมีผู้ลงทะเบียนทั้งหมดเกินแสนคน ทั้งนี้ จากข้อมูลการเลือกตั้งในปี 2557 พบว่ามียอดผู้ลงทะเบียนขอใช้สิทธิ์เกินแสนคนเช่นเดียวกัน แต่มีผู้ลงคะแนนทั้งหมด37,803 คนสำหรับความคืบหน้าล่าสุดในการเตรียมการจัดเลือกตั้งนอกราชอาณาจักรนั้น ขณะนี้ได้จัดส่งอุปกรณ์สำหรับจัดเลือกตั้งทั้งหีบลงคะแนน และคูหา ไปยังสถานเอกอัครราชทูตและสถานกงสุลไทยในประเทศต่างๆแล้ว ส่วนบัตรเลือกตั้งจะจัดส่งให้หลังปิดลงทะเบียนขอใช้สิทธิ์เลือกตั้งนอกราชอาณาจักร เพื่อให้ทันลงคะแนนเลือกตั้งนอกราชอาณาจักรระหว่างวันที่ 4-16 มีนาคม 2562  "
https://www.matichon.co.th/politics/news_1363609,‘นักวิชาการ’ วิเคราะห์ การพิจารณาคดีของศาลรธน.กรณีคำร้องยุบพรรคทษช.,2019-02-14T17:21:05+00:00,วันนี้ (14 ก.พ.) นายธีระ สุธีวรางกูร อาจารย์คณะนิติศาสตร์ ม.ธรรมศาสตร์ โพสต์ข้อความทางเฟสบุ๊กแสดงความเห็นกรณีการพิจารณาคำร้องยุบพรรคไทยรักษาชาติ โดยระบุว่าวิเคราะห์การพิจารณาคดีของศาลรัฐธรรมนูญในกรณีคณะกรรมการการเลือกตั้งขอให้ยุบพรรคไทยรักษาชาติ(1) วันนี้ศาลมีคำสั่งให้รับคำร้องของคณะกรรมการการเลือกตั้งที่ขอให้ศาลมีคำสั่งยุบพรรคไทยรักษาชาติไว้พิจารณาวินิจฉัย(2) ศาลส่งสำเนาคำร้องให้พรรคไทยรักษาชาติยื่นคำชี้แจงข้อกล่าวหาภายใน ๗ เจ็ดวันนับแต่วันที่ได้รับสำเนาคำร้อง (หมายเหตุ : ตามบททั่วไปพรรคไทยรักษาชาติต้องยื่นคำชี้แจงภายใน ๑๕ วัน แต่ในกรณีนี้ ศาลใช้ดุลพินิจกำหนดระยะเวลาในการยื่นคำชี้แจงเป็นภายใน ๗ วัน)(3) ศาลนัดพิจารณาคดีครั้งต่อไปในวันที่ 27 กุมภาพันธ์ ซึ่งเป็นไปได้สูงมากที่ศาลอาจมีคำวินิจฉัยในวันเดียวกันโดยไม่ไต่สวน ด้วยเหตุผลที่ว่าพยานหลักฐานในคดีเพียงพอที่จะวินิจฉัยแล้ว(4) พยานหลักฐานสำคัญในคดี ประเมินว่าเป็นพยานเอกสาร คือหนังสือที่พรรคไทยรักษาชาติเสนอชื่อทูลกระหม่อมอุบลรัตน์ฯ เป็นนายกรัฐมนตรีในบัญชีของพรรค(5) ส่วนศาลจะวินิจฉัยว่าการเสนอชื่อทูลกระหม่อมอุบลรัตน์ฯ เป็นนายกรัฐมนตรีในบัญชีของพรรค เป็นการกระทำอันอาจเป็นปฏิปักษ์ต่อการปกครองระบอบประชาธิปไตยอันมีพระมหากษัตริย์ทรงเป็นประมุขหรือไม่ รอฟังคำวินิจฉัยของศาลครับ
https://www.matichon.co.th/politics/news_1362860,ผู้สมัคร ส.ส.รวมพลังประชาชาติไทย จัดกิจกรรมรวมพลังประชาชาติไทยบอกรักสงขลา ,2019-02-14T11:18:44+00:00,วันที่ 14 กุมภาพันธ์ ที่บริเวณตลาดทรัพย์สินพลาซ่่า อำเภอเมือง จังหวัดสงขลา ผู้สมัคร ส.ส.เขตเลือกตั้งที่ 1 นายสุรเชษ บิลสันและเขตเลือกตั้งที่ 5 นายปรีชา สุขเกษม ของพรรครวมพลังประชาชาติไทยในจังหวัดสงขลา ได้เดินทางมารวมตัวกันในกิจกรรมรวมพลังประชาชาติไทยบอกรักสงขลา โดยได้ปรับรถแห่หาเสียงเป็นแผ่นป้ายรวมพลังประชาชาติไทยบอกรักสงขลา พร้อมรูปหัวใจสีชมพูขนาดใหญ่ เพื่อให้ประชาชนได้ร่วมกันเขียนข้อความบนแผ่นกระดาษบอกรักสงขลาบอกรักประเทศไทย มาร่วมกันติดบนแผ่นป้ายรูปหัวใจในขณะที่ผู้สมัครก็ได้สวมใส่เสื้อสีชมพู มีข้อความรวมพลังประชาชาติไทยบอกรักสงขลาเข้ากับบรรยากาศแห่งความรัก ในเทศกาลวันแห่งความรักวันนี้ ซึ่งถือเป็นการสร้างสีสันทางการเมือง ทำการเมืองอย่างสร้างสรรค์ ให้ประชาชนมีส่วนร่วมในการทำกิจกรรม ซึ่งได้รับการตอบรับอย่างมากจากประชาชนที่มาจับจ่ายเลือกซื้อสินค้ารวมถึงพ่อค้าแม่ค้า ร่วมเขียนข้อความบอกรักสงขลาโดยในเขตเลือกตั้งที่ 1 นั้น ถือเป็นเขตเลือกตั้งที่มีการแข่งขันที่ดุเดือดที่สุดใน 8 เขตเลือกตั้งของจังหวัดสงขลา พรรครวมพลังประชาชาติไทยส่งนายสุรเชษ บิลสัน เป็นผู้สมัคร ซึ่งมีดีกรีเป็นทนายความผู้ใหญ่บ้านจบเนติบัณฑิต โดยนายสุรเชษลงสมัครการเมืองใหญ่เป็นครั้งแรกและเป็นที่จับตาว่าอาจจะเป็นม้ามืดในการแข่งขันครั้งนี้ คู่แข่งสำคัญ คือ นายสรรเพชญ บุญญามณี ที่ลงสมัครครั้งแรกในนามพรรคประชาธิปัตย์ อดีตเป็นนักธุรกิจหนุ่มนักเรียนนอก ที่สำคัญเป็นลูกชายของนายนิพนธ์ บุญญามณี นายก อบจ.สงขลา
https://www.matichon.co.th/news-monitor/news_1362972,‘กลุ่มชาวนา’ตบเท้าขอบคุณ ‘สมศักดิ์’ นโยบายข้าวโดนใจ ‘เกี่ยวปั๊บรับหมื่น’ ลั่นพร้อมสนับสนุนพลังประชารัฐ,2019-02-14T12:38:34+00:00,"เมื่อวันที่ 14 กุมภาพันธ์ กลุ่มชาวนาไทย นำโดย นายประสิทธิ์ บุญเฉย นายกสมาคมชาวนาข้าวไทย นายระวี รุ่งเรือง นายกสมาคมเครือข่ายชาวนาไทย และนายวิชัย ชิตยวงษ์ นายกสมาคมส่งเสริมชาวนาไทย เข้าพบนายสมศักดิ์ เทพสุทิน ประธานคณะกรรมการรณรงค์การหาเสียงเลือกตั้งพรรคพลังประชารัฐ(พปชร.) และนายธนกร วังบุญคงชนะ รองโฆษกพรรค พปชร.นายประสิทธิ์ กล่าวว่าการเดินทางมาเพื่อขอบคุณ นายสมศักดิ์ ที่ช่วยผลักดันช่วยเหลือ รวมถึงประสานความเดือดร้อนของชาวนามาตลอด จนทำให้ชาวนาในเวลานี้ได้ค่าเก็บเกี่ยว โดยการช่วยเหลือเกิดขึ้นตั้งแต่ นายสมศักดิ์ ยังทำการเมืองในนามกลุ่มสามมิตร นอกจากนี้ตัวแทนเครือข่ายชาวนาทั่วประเทศ ยังเดินทางมาเพื่อสอบถามถึงนโยบายข้าวที่พรรคพลังประชารัฐจะนำเสนอต่อประชาชนในการเลือกตั้งครั้งนี้ ซึ่งกลุ่มชาวนาทั่วประเทศพร้อมสนับสนุนนายสมศักดิ์ เพราะที่ผ่านมาท่านรับฟังแล้วนำปัญหาไปแก้ไขให้โดยตลอดขณะที่ นายสมศักดิ์ กล่าวว่า วันนี้สมาคมชาวนาข้าวไทย ศูนย์ข้าวชุมชน สมาคมเครือข่ายชาวนาไทย สมาคมส่งเสริมชาวนาไทย และเครือข่ายต่างๆเราได้พูดคุย ในประเด็นการช่วยเหลือชาวนา โดยที่ผ่านมาเราได้เสนอการช่วยค่าเก็บเกี่ยวครอบครัวละไม่เกิน 12 ไร่ ไร่ละ 1500 บาท ซึ่งมีรายได้ตรงนี้ถึง 18000 บาท ซึ่งเราได้ประสานกับรัฐบาลและประสบความสำเร็จ และวันนี้นโยบายของพลังประชารัฐ จะสานต่อคือ เพิ่มพื้นที่การเก็บเกี่ยวจาก 12 ไร่ เป็นไม่เกิน 20 ไร่ รวมทั้งเพิ่มจำนวนเงินให้สูงขึ้นเป็นไร่ละ 2000 บาท รวมเป็นเงินค่าเก็บเกี่ยวที่ชาวนาจะได้คือ 40000 บาท“จะพูดให้ฟังดูง่ายๆคือ เกี่ยวปั๊ปรับหมื่น นั่นคือการที่ชาวนาเกี่ยวข้าวแล้วขายเลย หรือหากเกี่ยวแล้วรอให้ความชื้นเหลือ 15 เปอร์เซ็นต์ก็จะได้ประมาณ 12,000 ซึ่งประชาชนอาจจะยังไม่ค่อยเข้าใจโดยเร็วๆนี้เราจะอธิบายอย่างเป็นทางการ แบบสั้น กระชับเข้าใจง่าย ซึ่งรายละเอียดกระบวนการเราวางไว้ครบหมดแล้วซึ่งขอยืนยันว่า เราทำได้จริงและไม่ใช่การขายฝัน พรรคพลังประชารัฐมีความตั้งใจที่จะช่วยชาวนาและเกษตรกรทั่วประเทศ”นายสมศักดิ์ กล่าว"
https://www.matichon.co.th/social/news_1362973,สื่ออะไร? คสช.โพสต์ ประเทศไทยมีเอกราช-อธิปไตยไม่ใช่เพราะ ‘ประชาธิปไตย’,2019-02-14T12:52:11+00:00,เมื่อวันที่ 14 กุมภาพันธ์ที่ผ่านมา เฟซบุ๊กแฟนเพจ  เฟซบุ๊กแฟนเพจของคสช. ได้โพสต์ภาพพร้อมข้อความ ระบุว่า “”ทั้งนี้หลังโพสต์ดังกล่าวถูกเผยแพร่ออกไป มีผู้เข้ามาแสดงความคิดเห็นไม่เห็นด้วยอย่างดุเดือด และตั้งคำถามว่าเหตุใดถึงมาโพสต์เรื่องดังกล่าวในช่วงใกล้วันเลือกตั้งในวันที่ 24 มีนาคมนี้ อย่างไรก็ตามล่าสุด เฟซบุ๊ก ได้ลบโพสต์ดังกล่าวไปเป็นที่เรียบร้อยแล้ว
https://www.matichon.co.th/politics/news_1363000,แกะกล่อง ‘ธวัช สุทธวงศ์’ นำพะเยาก้าวข้ามขัดแย้ง วันพฤหัสบดีที่ 14 กุมภาพันธ์ 2562,2019-02-14T13:00:07+00:00,ตัดสินใจยกระดับจากการเมืองท้องถิ่น ขึ้่นสู่การเมืองสนามใหญ่ในการเลือกตั้ง ส.ส. สำหรับ หรือ  วัย 40 ปี ผู้สมัคร ส.ส.เขต 2 พรรคพลังประชารัฐ (พปชร.) จ.พะเยา โดย เป็นคนสนิท ร.อ.ดร.ธรรมนัส พรหมเผ่า ประธานยุทธศาสตร์เลือกตั้งภาคเหนือ พรรค พปชร.สำหรับ ส.จ.อ่าง ผ่านงานการเมืองท้องถิ่นมาแล้ว 2 สมัย โดยจบการศึกษา ระดับปริญญาโท คณะรัฐศาสตร์ มหาวิทยาลัยรามคำแหงบ้านเกิดอยู่ อ.ปง ซึ่งอยู่ในเขตเลือกตั้งที่ 3 และเป็นศิษย์เก่าโรงเรียนเชียงคำวิทยาคม มีธุรกิจใน อ.เชียงคำ รวมทั้งมีสายสัมพันธ์กลุ่มเพื่อนนักเรียน เพื่อนนักการเมือง ผู้ใหญ่ที่นับถือ ที่เหนียวแน่น ทำให้  ได้มาลงพื้นที่ในเขต อ.เชียงคำ ซึ่งเป็นเขตเลือกตั้งที่ 2ด้วยอุดมการณ์ทางการเมืองที่เปิดกว้างรับฟังทุกคน ทำให้  เป็นที่รักของผู้คนในแวดวงการเมือง โดย ส.จ.อาง บอกถึงความตั้งใจที่จะทำงานการเมืองในการลงสมัคร ส.ส.ว่า 
https://www.matichon.co.th/politics/news_1362681,“ภูมิธรรม”ขอทุกภาคส่วนร่วมมือทำหน้าที่ พาประเทศเดินไปข้างหน้า กกต.ต้องมีอิสระ-รบ.ควรมีมารยาททางการเมือง,2019-02-14T08:25:37+00:00,เมื่อวันที่ 14 กุมภาพันธ์ นายภูมิธรรม เวชยชัย เลขาธิการพรรคเพื่อไทย(พท.) โพสข้อความผ่านเฟซบุ๊กส่วนตัวว่า สถานการณ์ของบ้านเมืองในช่วงเวลาที่ผ่านมาสะท้อนให้เห็นภาพความเป็นจริงหลายอย่าง ซึ่งผมคิดว่าทุกภาคส่วนในสังคมไทยต้องตั้งสติและร่วมมือกันทำหน้าที่ของตนเองให้ดีที่สุด เพื่อช่วยนำพาให้ประเทศเดินต่อไปข้างหน้าได้ พรรคการเมือง ต้องช่วยกันสร้างบรรยากาศการเมืองสร้างสรรค์ ช่วยกันนำเสนอนโบายให้ประชาชนได้ตัดสินใจ หลีกเลี่ยงการให้ร้ายป้ายสี สร้างความเกลียดชังระหว่างกัน กกต.ในฐานะองค์กรอิสระที่มีหน้าที่จัดการเลือกตั้ง ต้องมีความเป็นอิสระในการทำงานอย่างแท้จริง จัดการเลือกตั้งให้มีความบริสุทธิ์ยุติธรรม เพื่อสร้างความเชื่อมั่นให้ประเทศ รัฐบาล ควรมีมารยาททางการเมืองแม้วันนี้จะไม่ได้อยู่ในสถานะรัฐบาลรักษาการณ์ แต่วันนี้ผู้นำรัฐบาลกลายเป็นแคนดิเดตนายกฯของพรรคการเมืองหนึ่ง ท่านคือหนึ่งในผู้เล่นในการเลือกตั้งครั้งนี้ ดังนั้น ควรอย่างยิ่งที่จะต้องเคร่งครัดกับการทำตามกติกา ไม่สร้างภาระให้กับรัฐบาลที่มาจากการเลือกตั้ง ด้วยการอนุมัติงบประมาณก้อนใหญ่ โยกย้ายข้าราชการ ในภาวะที่ทุกฝ่ายกำลังเดินหน้าสู่การเลือกตั้ง และที่สำคัญที่สุด คือ พี่น้องประชาชนคนไทยทุกคนที่ต้องช่วยกันเป็นหูเป็นตาให้การเลือกตั้งมีความยุติธรรม รวมทั้งการทำหน้าที่ที่สำคัญด้วยการออกมาใช้สิทธิ์ ในการเลือกตั้ง เพื่อตัดสินเลือกอนาคตเลือกทางเดินของประเทศด้วยตัวท่านเอง“ทุกส่วนที่ได้กล่าวถึงล้วนเป็นกลไกที่จะช่วยกันขับเคลื่อนประเทศ ให้เดินไปข้างหน้าได้ เพื่อส่งมอบประเทศที่มีความมั่นคงแข็งแรง มีอนาคตให้กับลูกหลาน มิใช่ประเทศที่เต็มไปด้วยซากปรักหักพัง และพลังที่จะช่วยให้ทุกอย่างขับเคลื่อนไปข้างหน้าได้นั้น คือ พลังของความรัก ความปรารถนาดีที่มีต่อกัน มิใช่พลังของความเกลียดชังที่จะทำลายทุกสิ่งที่เห็นต่างกับตน”นายภูมิธรรม ระบุ
https://www.matichon.co.th/politics/news_1362529,นิวส์โน้ต : แพ้เป็นพระ!,2019-02-14T12:30:41+00:00,
https://www.matichon.co.th/politics/news_1362893,อีสานโพลเผย คะแนน ‘เพื่อไทย’ ยังนำลิ่ว ทิ้งห่างพลังประชารัฐ,2019-02-14T11:46:51+00:00,"วันที่ 13 กุมภาพันธ์ ศูนย์วิจัยธุรกิจและเศรษฐกิจอีสาน หรืออีสานโพล คณะเศรษฐศาสตร์ มหาวิทยาลัยขอนแก่น เปิดเผยผลการสำรวจเรื่องพรรคที่ชอบและนโยบายที่ใช่ของคนอีสาน ที่สำรวจความคิดเห็นจากกลุ่มตัวอย่างในพื้นที่ 20 จังหวัดภาคตะวันออกเฉียงเหนือ โดยพบว่าในการเลือกตั้ง ส.ส.ประจำปี 2562 ที่จะมาถึง คนอีสานมีแนวโน้มในการให้การสนับสนุนผู้สมัครจากพรรคเพื่อไทยมากที่สุด รองลงมาคือพรรคอนาคตใหม่, พรรคไทยรักษาชาติ, พรรคพลังประชารัฐ, พรรคภูมิใจไทย และพรรคประชาธิปัตย์ผศ.ดร.สุทิน เวียนวิวัฒน์ หัวหน้าโครงการสำรวจอีสานโพล มหาวิทยาลัยขอนแก่น กล่าวว่า จากการสำรวจความคิดเห็นจากกลุ่มตัวอย่างในพื้นที่ 20 จังหวัดในภาคตะวันออกเฉียงเหนือในช่วงกลุ่มอายุตั้งแต่ 18 ปีขึ้นไป ในการให้การสนับสนุนผู้สมัครจากพรรคการเมืองใดในการเลือกตั้งประจำปี 2562 พบว่าอันดับ 1 ให้การสนับสนุนผู้สมัครจากพรรคเพื่อไทย มากถึงร้อยละ 44.8รองลงมาคือผู้สมัครจากพรรคอนาคตใหม่ ร้อยละ 21.2 ตามด้วยผู้สมัครจากพรรคไทยรักษาชาติ ร้อยละ 7.5, พรรคพลังประชารัฐ ร้อยละ 7.4, พรรคภูมิใจไทย ร้อยละ 6.1, พรรคประชาธิปัตย์ ร้อยละ 3.9 ส่วนที่เหลือร้อยละ 9.1 ให้การสนับสนุนพรรคอื่นๆ หรือยังไม่ตัดสินใจหรือไม่ไปเลือกตั้ง“ขณะที่การสำรวจถึงปัญหาและความท้าทายของภาคอีสานที่ควรได้รับการจัดการมากที่สุด พบว่าอันดับที่ 1 คนอีสานมีจำนวนคนจนมากที่สุดส่วนใหญ่อยู่ในภาคการเกษตร จึงไม่สามารถหลุดพ้นความยากจนได้มากถึงร้อยละ 63.5 รองลงมาคือ เรื่องปัญหาเศรษฐกิจของภาคอีสาน ที่มีอัตราการขยายตัวต่ำกว่าระดับประเทศ จึงมีแนวโน้มเกิดความเหลื่อมล้ำทางรายได้เมื่อเทียบกับภาคอื่นๆ อยู่ที่ร้อยละ 49.1และอันดับที่ 3 คือเรื่องปัญหาภาคการผลิตหลักด้านการเกษตรยังเป็นแบบดั้งเดิมพึ่งพาธรรมชาติทำให้มีผลผลิตภาพต่ำและมีการใช้สารเคมีสูง อยู่ที่ร้อยละ 40.3 ซึ่งเป็น 3 นโยบายสำคัญเร่งด่วนที่รัฐบาลชุดใหม่จะต้องดำเนินการทันทีเพื่อแก้ไขปัญหาให้กับคนอีสานหลังการจัดตั้งรัฐบาลแล้วเสร็จ”ผศ.ดร.สุทินกล่าวต่ออีกว่า สำหรับนโยบายที่โดนใจที่สุด 5 อันดับแรกที่คนอีสานชื่นชอบและต้องการประกอบด้วย นโยบายประกันรายได้เพื่อชีวิตที่มั่นคงอยู่ที่ร้อยละ 42.2 รองลงมาคือ นโยบายเกษตรกรก้าวหน้าปลดหนี้เกษตรกร ร้อยละ 41.1 ตามด้วยนโยบายการกระจายอำนาจให้จังหวัดและประชาชนอยู่ที่ร้อยละ 32.5, นโยบายเรื่องการตั้งกองทุนข้าวแบ่งกำไรชาวนา 70% อยู่ที่ร้อยละ 27.3และนโยบายเรื่องการเพิ่มรายได้ให้กับเกษตรกรในการผลิตพืชปลอดสารพิษ อยู่ที่ร้อยละ 26.7 อย่างไรก็ตาม ในการสำรวจความคิดเห็นของอีสานโพลในพื้นที่ 20 จังหวัดภาคอีสานจากกลุ่มตัวอย่างนั้นมีความเชื่อมั่นในการสำรวจได้ถึงร้อยละ 99 และมีความคลาดเคลื่อนที่บวกและลบในสัดส่วนร้อยละ 4"
https://www.matichon.co.th/politics/news_1363008,รายงาน เปิดพ.ร.ป.พรรคการเมืองฯ กกต.ยื่นศาลรธน.ยุบ‘ทษช.’?,2019-02-14T13:00:08+00:00,"หลังจากที่ประชุมคณะกรรมการการเลือกตั้ง (กกต.) มีมติไม่รับการเสนอชื่อว่าที่นายกรัฐมนตรีของพรรคไทยรักษาชาติ (ทษช.) เป็นแคนดิเดตนายกรัฐมนตรีของพรรค เนื่องจากขัดกับพระราชโองการ เรื่องสถาบันพระมหากษัตริย์ตามรัฐธรรมนูญแห่งราชอาณาจักรไทย โดยมีใจความสรุปว่า “พระบรมราชวงศ์ทุกพระองค์ อยู่ในหลักการเกี่ยวกับการดำรงอยู่เหนือการเมืองและความเป็นกลางทางการเมืองของพระมหากษัตริย์ด้วย และไม่สามารถดำรงตำแหน่งใดๆ ในทางการเมืองได้ เพราะจะเป็นการขัดกับเจตนารมณ์ของรัฐธรรมนูญ และประเพณีการปกครองระบอบประชาธิปไตย อันมีพระมหากษัตริย์ทรงเป็นประมุข”แต่กระบวนการยังไม่จบสิ้น เมื่อที่ประชุม กกต.มีมติเอกฉันท์ เมื่อช่วงค่ำวันที่ 12 กุมภาพันธ์ที่ผ่านมา กรณีพรรค ทษช.มีหนังสือแจ้งรายชื่อบุคคล เพื่อเสนอแต่งตั้งเป็นนายกรัฐมนตรี จำนวนหนึ่งรายชื่อ และเห็นว่าการดำเนินการดังกล่าวเป็นปฏิปักษ์ต่อการปกครองในระบอบประชาธิปไตย อันมีพระมหากษัตริย์ทรงเป็นประมุข จึงมีมติให้ยื่นคำร้องต่อศาลรัฐธรรมนูญ เพื่อพิจารณาวินิจฉัย มีคำสั่งให้ยุบพรรคไทยรักษาชาติ ตามพระราชบัญญัติประกอบรัฐธรรมนูญ (พ.ร.ป.) ว่าด้วยพรรคการเมือง พ.ศ.2560 มาตรา 92โดย กกต.ได้มอบหมายให้ พ.ต.อ.จรุงวิทย์ ภุมมา เลขาธิการ กกต. ในฐานะนายทะเบียนพรรคการเมืองเป็นตัวแทน กกต.เป็นผู้ยื่นคำร้องต่อศาลรัฐธรรมนูญในวันที่ 13 กุมภาพันธ์ที่ผ่านมา และดำเนินคดี ตลอดจนมีอำนาจในการดำเนินกระบวนการพิจารณาในศาลรัฐธรรมนูญแทน กกต.ขณะที่สำนักงานศาลรัฐธรรมนูญได้เผยแพร่เอกสารข่าว ระบุว่า สำนักงานศาลรัฐธรรมนูญได้รับคำร้องของ กกต.ไว้ในทางธุรการ และอยู่ระหว่างการตรวจคำร้องโดยสำนักงานศาลรัฐธรรมนูญจะเสนอคำร้องดังกล่าว ต่อที่ประชุมคณะตุลาการศาลรัฐธรรมนูญ เพื่อพิจารณาว่าจะรับคำร้องไว้พิจารณาวินิจฉัยหรือไม่ ในวันที่ 14 กุมภาพันธ์ต่อไปสำหรับขั้นตอนและกรอบเวลาในการพิจารณาของศาลรัฐธรรมนูญในกรณีคำร้องยื่นยุบพรรค ทษช.นั้น ขั้นตอนแรก 1.เมื่อได้รับคำร้อง ศาลจะพิจารณารับหรือไม่รับคำร้องดังกล่าว 2.เมื่อศาลรับคำร้องศาลจะแจ้งคำร้องไปยังพรรคที่ถูกร้อง 3.ศาลจะให้พรรคดังกล่าวชี้แจงแก้ข้อกล่าวหาเป็นเอกสาร ภายใน 15 วัน 4.ศาลนัดไต่สวนพยาน 5.หากศาลเห็นว่าพยานหลักฐานเพียงพอก็สามารถวินิจฉัยคำร้องได้โดยไม่ต้องไต่สวน 6.ตุลาการศาลนัดประชุมทำคำวินิจฉัยส่วนตนและแถลงคดีด้วยวาจา ต่อที่ประชุม 7.ที่ประชุมองค์คณะตุลาการลงมติวินิจฉัย และ 8.องค์คณะตุลาการออกนั่งบัลลังก์อ่านคำวินิจฉัยส่วนข้อกฎหมายที่เกี่ยวข้องกับการยุบพรรคการเมือง อย่าง พ.ร.ป.ว่าด้วยพรรคการเมือง พ.ศ.2560 ในหมวด 8 เกี่ยวกับการสิ้นสุดของพรรคการเมือง มาตรา 90 ระบุว่า พรรคการเมืองสิ้นสุดลงเมื่อ (1) สิ้นสภาพความเป็นพรรคการเมืองตามมาตรา 91 (2) ศาลรัฐธรรมนูญสั่งยุบพรรคการเมืองตามมาตรา 92โดยมาตรา 92 บัญญัติว่า เมื่อคณะกรรมการมีหลักฐานอันควรเชื่อได้ว่าพรรคการเมืองใดกระทําการอย่างใดอย่างหนึ่งดังต่อไปนี้ให้ยื่นศาลรัฐธรรมนูญเพื่อสั่งยุบพรรคการเมืองนั้น(1) กระทําการล้มล้างการปกครองระบอบประชาธิปไตยอันมีพระมหากษัตริย์ทรงเป็นประมุขหรือเพื่อให้ได้มาซึ่งอํานาจในการปกครองประเทศโดยวิธีการ ซึ่งมิได้เป็นไปตามวิถีทางที่บัญญัติไว้ในรัฐธรรมนูญ(2) กระทําการอันอาจเป็นปฏิปักษ์ต่อการปกครองระบอบประชาธิปไตยอันมีพระมหากษัตริย์ทรงเป็นประมุข
มาตรา 93 เมื่อปรากฏต่อนายทะเบียนว่าพรรคการเมืองใดกระทําการตามมาตรา 92 ให้นายทะเบียนรวบรวมข้อเท็จจริงและพยานหลักฐานพร้อมทั้งเสนอความเห็นต่อคณะกรรมการเพื่อพิจารณา ทั้งนี้ตามหลักเกณฑ์และวิธีการที่คณะกรรมการกําหนดในการยื่นคําร้องต่อศาลรัฐธรรมนูญตามมาตรา 92 คณะกรรมการจะยื่นคําร้องเองหรือจะมอบหมายให้นายทะเบียนเป็นผู้ยื่นคําร้องและดําเนินคดีแทนก็ได้และเพื่อประโยชน์ในการดําเนินคดีนายทะเบียนโดยความเห็นชอบของคณะกรรมการจะขอให้อัยการสูงสุดช่วยเหลือดําเนินการในชั้นการพิจารณาของศาลรัฐธรรมนูญจนกว่าจะเสร็จสิ้นก็ได้ในกรณีที่เห็นสมควรศาลรัฐธรรมนูญจะสั่งให้พรรคการเมืองระงับการกระทําใดไว้เป็นการชั่วคราวตามคําร้องขอของคณะกรรมการนายทะเบียนหรืออัยการสูงสุดแล้วแต่กรณีก็ได้ขณะที่มาตรา 94 เมื่อศาลรัฐธรรมนูญมีคําสั่งให้ยุบพรรคการเมืองใดแล้วให้นายทะเบียนประกาศคําสั่งยุบพรรคการเมืองนั้นในราชกิจจานุเบกษาและห้ามมิให้บุคคลใดใช้ชื่อ ชื่อย่อ หรือภาพเครื่องหมายของพรรคการเมืองซ้ำหรือพ้องกับชื่อ ชื่อย่อ หรือภาพเครื่องหมายของพรรคการเมืองที่ถูกยุบนั้นห้ามมิให้ผู้ซึ่งเคยดํารงตําแหน่งกรรมการบริหารของพรรคการเมืองที่ถูกยุบและถูกเพิกถอนสิทธิสมัครรับเลือกตั้งเพราะเหตุดังกล่าวไปจดทะเบียนพรรคการเมืองขึ้นใหม่หรือเป็นกรรมการบริหารพรรคการเมืองหรือมีส่วนร่วมในการจัดตั้งพรรคการเมืองขึ้นใหม่อีก ทั้งนี้ภายในกําหนดสิบปีนับแต่วันที่พรรคการเมืองนั้นถูกยุบแต่ประเด็นที่ต้องจับตาการวินิจฉัยของศาลรัฐธรรมนูญ กรณีหากศาลมีคำสั่งยุบพรรค และเพิกถอนสิทธิสมัครรับเลือกตั้งของคณะกรรมการบริหารพรรคการเมืองนั้นซึ่งการเพิกถอนสิทธิสมัครรับเลือกตั้ง หรือที่เรียกว่า “ใบดำ” นั้นกฎหมายไม่ได้เขียนระยะเวลาเอาไว้ว่านานเพียงใด ขณะเดียวกันก็ถูกกำหนดเป็นลักษณะต้องห้าม ในการดำรงตำแหน่งทางการเมืองต่างๆ และกรรมการองค์กรอิสระดังนั้น ถ้าหากคณะกรรมการบริหารพรรคถูกเพิกถอนสิทธิสมัครรับเลือกตั้ง ย่อมหมายความว่า ไม่สามารถลงสมัครรับเลือกตั้ง หรือดำรงตำแหน่งใดๆ ในทางการเมือง หรือกรรมการองค์กรอิสระได้ตลอดไป"
https://www.matichon.co.th/politics/news_1362921,เลื่อนฟังคำสั่ง ‘เเกนนำเพื่อไทย-ทษช.’ แถลง 4 ปีรัฐบาล คสช.ล้มเหลว ผิด ม.116,2019-02-14T12:01:10+00:00,เมื่อวันที่ 14 กุมภาพันธ์ ที่สำนักงานอัยการสูงสุด ถนนรัชดาภิเษก นายประยุทธ เพชรคุณ รองโฆษกสำนักงานอัยการสูงสุด กล่าวถึงการนัดฟังคำสั่งในคดีที่พนักงานสอบสวนกองบังคับการปราบปราม (บก.ป.) มีความเห็นพร้อมนำสำนวนสมควรสั่งฟ้อง นายวัฒนา เมืองสุข อดีตรัฐมนตรีว่าการกระทรวงการพัฒนาสังคมและความมั่นคงของมนุษย์ ผู้สมัคร ส.ส.พรรคเพื่อไทย นายจาตุรนต์ ฉายแสง อดีตรองนายกรัฐมนตรี และประธานที่ปรึกษาพรรคไทยรักษาชาติ และนายชูศักดิ์ ศิรินิล ประธานที่ปรึกษากฎหมายพรรคเพื่อไทย แกนนำพรรคเพื่อไทยเป็นผู้ต้องหาที่ 1-3 ไปส่งยังพนักงานอัยการคดีอาญาในคดีที่คณะรักษาความสงบแห่งชาติ (คสช.) ส่งผู้แทนแจ้งความร้องทุกข์กล่าวหาว่า กระทำความผิดตามประมวลกฎหมายอาญา มาตรา 116 ยุยงปลุกปั่น จากกรณีแถลงผลงานของ คสช.ในหัวข้อ “4 ปีที่ล้มเหลวของรัฐบาล และ คสช.นำไปสู่ความมืดมนและอันตราย” ณ ที่ทำการพรรคเพื่อไทย เมื่อวันที่ 17 พ.ค 61 ว่า วันนี้ ฝ่ายผู้ต้องหามีนายวัฒนา เดินทางมาฟังคำสั่ง ส่วนนายจาตุรนต์เเละนายชูศักดิ์ มีทนายความรับมอบอำนาจมาโดยในวันนี้พนักงานอัยการสำนักงานคดีอาญาได้มีคำสั่งให้เลื่อนการฟังคำสั่งคดีออกไปเป็นวันที่ 21 มี.ค.62 เวลา 10.00 น. เนื่องจากผลสอบที่พนักงานอัยการสั่งให้พนักงานสอบสวนทำการสอบสวนเพิ่มเติมตามที่ผู้ต้องหาร้องขอให้สอบเพิ่มยังส่งมาไม่ครบผู้สื่อข่าวรายงานว่า สำหรับคดีนี้ก่อนหน้านี้ทางพนักงานอัยการได้เลื่อนนัดฟังคำสั่งคดีมาเเล้ว 2 ครั้ง คือในวันที่ 28 พ.ย.61 เเละ 10 ม.ค.62 เเละครั้งนี้เป็นครั้งที่ 3 เนื่องจากมีการยื่นร้องขอความเป็นธรรมจากผู้ต้องหาเเละพนักงานอัยการได้มีคำสั่งให้พนักงานสอบสวนสอบเพิ่มเติม ในประเด็นที่มีการร้องขอความเป็นธรรมไปซึ่งอยู่ระหว่างส่งผลการสอบเเละพิจารณาผลสอบเพิ่มเติมอยู่
https://www.matichon.co.th/politics/news_1360692,คนตามข่าว : สิริวิภา สุพรรณธเนศ รองเลขาธิการ ก.ล.ต.,2019-02-14T13:00:25+00:00,จากเก้าอี้ ผู้ช่วยเลขาธิการสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.)ได้รับแต่งตั้งดำรงตำแหน่งใหม่คณะกรรมการกำกับหลักทรัพย์และตลาดหลักทรัพย์ มีมติแต่งตั้งเป็นรองเลขาธิการ ก.ล.ต. โดยมีผลนับตั้งแต่วันที่ 11 กุมภาพันธ์ 2562 เป็นต้นไปจบการศึกษาระดับปริญญาตรี สาขาบัญชี จากจุฬาลงกรณ์มหาวิทยาลัย ปริญญาโท สาขาบริหารธุรกิจ จากมหาวิทยาลัยเวสเทิร์น มิชิแกน ประเทศสหรัฐอเมริกา หลักสูตร Leadership Succession Program หรือ LSP โดยมูลนิธิสถาบันวิจัยและพัฒนาองค์กรภาครัฐปฏิบัติงานในตำแหน่งผู้วิเคราะห์ ที่ธนาคารแห่งประเทศไทยมาก่อนกระทั่งปี 2535 เข้าร่วมงานกับ ก.ล.ต. มีประสบการณ์ทำงานด้านการกำกับการระดมทุน ส่งเสริมบรรษัทภิบาล กำกับตลาด กำกับธุรกิจหลักทรัพย์ผ่านการดำรงตำแหน่ง ผู้อำนวยการฝ่ายจดทะเบียนหลักทรัพย์ตราสารทุนและโครงสร้างพื้นฐาน
https://www.matichon.co.th/politics/news_1362891,กกต.กทม.แนะ 51 พรรคยึดกฎหมาย ชี้ ติดป้ายไม่ดี บดบังผู้คน ระวังเกิดอคติจนเสียคะแนน,2019-02-14T11:35:14+00:00,เมื่อเวลา 09.15 น. วันที่ 14 กุมภาพันธ์ ที่โรงแรมเซ็นทรา บาย ศูนย์ราชการและคอนเวนชั่นเซ็นเตอร์ หลักสี่ ผู้สื่อข่าวรายงานว่า สำนักงานคณะกรรมการการเลือกตั้งประจำกรุงเทพมหานคร จัดโครงการอบรมสร้างกลไกในการแก้ปัญหาความขัดแย้งการเลือกตั้ง กิจกรรมการเลือกตั้งเชิงสมานฉันท์ โดยมีผู้แทนจากพรรคการเมืองที่ส่งผู้สมัครลงสมัครรับเลือกตั้งใน 30 เขตเลือกตั้งของกรุงเทพฯเข้าร่วม ทั้งนี้ เขตที่มีผู้สมัครสูงสุด 36 หมายเลข คือเขตเลือกตั้งที่ 17 เขตหนองจอกโดยน.ส.วิชชุดา เมฆานุวงศ์ ผู้อำนวยการสำนักงาน คณะกรรมการการเลือกตั้งประจำจังหวัด กล่าวว่า การเลือกตั้งจะสัมฤทธิ์ผลได้ต้องดำเนินไปด้วยความเรียบร้อย สุจริตเที่ยงธรรม ชอบด้วยกฎหมาย ผู้สมัคร เจ้าหน้าที่จะต้องปฏิบัติตามกฎหมาย ซึ่งโครงการที่กกต.กทม.จัดในครั้งนี้จะเป็นการให้ความรู้ความเข้าใจเกี่ยวกับข้อกฎหมาย ระเบียบต่างๆ ที่จะช่วยให้ผู้สมัครไม่ทำผิดกฎหมายเลือกตั้ง ช่วงการเปิดรับสมัครส.ส.แบบแบ่งเขตระหว่างวันที่ 4-8 กุมภาพันธ์ที่ผ่านมา กทม.มีผู้สมัครทั้งสิ้น 932 คน จาก 51 พรรคการเมือง และในวันนี้มีผู้สมัครรับเลือกตั้งมาเข้าร่วมโครงการถึง 70 เปอร์เซ็นต์ ซึ่งตนรู้สึกดีเพราะโครงการนี้จะช่วยเหลือผู้สมัครได้เป็นอย่างดีจากนั้น น.ส.วิชชุดา ชี้แจงถึงวิธีการหาเสียงว่าอะไรทำได้ ทำไม่ได้ สถานที่ปิดป้ายหาเสียง และขนาดของป้ายหาเสียงทั้ง 3 รูปแบบ โดยขอให้ผู้สมัครคำนึงถึงขนาดป้าย จำนวนป้าย และสถานที่ติดประกาศ ซึ่งกฎหมายตีความอย่างเคร่งครัดจึงขอให้ทุกพรรคหลีกเลี่ยงการกระทำผิดระเบียบกกต. นอกจากนี้กกต.ยังแจ้งให้ผู้สมัครรับทราบถึงข้อกังวลของ กทม.ซึ่งประสานมายัง กกต.ขอให้แจ้งไปยังผู้สมัครทุกพรรคให้ระมัดระวังรักษาต้นไม้ในสถานที่สาธารณะ ซึ่งการตอกตะปูยึดป้ายกับต้นไม้ขอให้ใช้ความระวังด้วย และไม่ควรติดป้ายซ้อนทับกับป้ายของผู้สมัครพรรคการเมืองอื่น นอกจากนี้ ยังได้รับแจ้งถึงการติดป้ายใกล้สะพานลอยเกิดเหตุเด็กนักเรียนเดินชนศรีษะแตก ติดป้ายใกล้หน้าปากซอยทำให้บดบังสายตา ซึ่งขอให้เร่งแก้ไขเพื่อไม่ให้เกิดอคติกับเจ้าของป้าย ขณะนี้มีผู้สมัครของบางพรรคออกตะเวนนับป้ายของผู้สมัครคู่แข่งแล้วแจ้งข้อมูลการติดป้ายเกินจำนวนมายังกกต. จึงขอให้ผู้สมัครทุกรายตรวจสอบการติดป้ายทั้งสถานที่ ขนาดป้ายและจำนวนป้าย ถ้ามีเรื่องร้องเรียนกกต.กทม.จะมีหนังสือถึงพรรคการเมืองขอให้เคลื่อนย้ายหรือแก้ไขภายใน 5 วัน ถ้าไม่รื้อถอน กกต.จะเข้าดำเนินการเองแล้วคิดค่ารื้อถอน เคลื่อนย้ายจากเจ้าของป้าย“การเลือกตั้งครั้งนี้มีนักศึกษาคนรุ่นใหม่ ซึ่งจะเป็นผู้มีสิทธิเลือกตั้งเป็นครั้งแรก จำนวน 7 ล้านคน กระจายอยู่ในมหาวิทยาลัย 44 แห่ง จึงอยากแนะนำให้พรรคการเมืองร่วมกันรณรงค์ไปยังกลุ่มคนรุ่นใหม่ เพื่อให้ออกมาใช้สิทธิเลือกตั้ง กกต.ตั้งเป้าให้ประชาชนออกมาใช้สิทธิมากกว่า 85 เปอร์เซ็นต์ โดยเป็นการกำหนดเป้าที่สูงกว่ากกต.กลางที่ตั้งไว้ 80 เปอร์เซ็นต์ ขณะที่บัตรเสียให้มีน้อยกว่า 2 เปอร์เซ็นต์ “น.ส.วิชชุดา กล่าวน.ส.วิชชุดา กล่าวอีกว่า ในวันที่ 15 กุมภาพันธ์นี้ กกต.กทม.จะประกาศรับรองรายชื่อผู้สมัครส.ส.แบบแบ่งเขตของกทม. เบื้องต้นพบว่ามีผู้สมัครหลายรายจากบางพรรคการเมืองขาดคุณสมบัติ เนื่องจากเป็นสมาชิกพรรคไม่ครบ 90 วันตามที่กฎหมายกำหนด ดังนั้นจำนวนผู้สมัครจะมีไม่ถึง 932 คนส่วนกรณีนายการุณ โหสกุล ผู้สมัครส.ส.เขตดอนเมือง พรรคเพื่อไทย ที่เคยถูกตัดสิทธิจากกรณีใส่ร้ายป้ายสีผู้สมัครพรรคอื่น จะส่งผลต่อคุณสมบัติหรือไม่ ผอ.กกต.กทม.กล่าวว่า ยังไม่ได้รับรายงายจากผอ.เขตเลือกตั้ง ซึ่งต้องรอดูผลการประกาศรายชื่อในวันพรุ่งนี้ 
https://www.matichon.co.th/politics/news_1362925,‘สุวพันธุ์’ เผย ถก ‘พีมูฟ’ ลงตัว พร้อมส่งมอบเอกสารปัญหาให้รัฐบาลใหม่,2019-02-14T12:06:37+00:00,เมื่อเวลา 10.20 น. วันที่ 14 กุมภาพันธ์ ที่ทำเนียบรัฐบาล นายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรี กล่าวถึงผลการประชุมคณะกรรมการแก้ไขปัญหาขบวนการประชาชนเพื่อสังคมที่เป็นธรรม (ขปส.) หรือพีมูฟ เมื่อวานนี้ (13 กุมภาพันธ์) ว่าการประชุมมีวาระการพิจารณาของอนุกรรมการแต่ละชุดที่ดำเนินการมาว่ามีอะไรคืบหน้าบ้าง และประชาชนขอให้พิจารณาเรื่องเร่งด่วนที่เป็นความเดือดร้อน ซึ่งได้ข้อสรุปว่า หลายเรื่องมีข้อยุติ แต่บางเรื่องก็ยังไม่ได้ข้อยุติ เช่น อาจติดขัดเรื่องข้อกฎหมาย และการตรวจสอบข้อเท็จจริง แต่รัฐบาลก็รับทุกเรื่องมาพิจารณาดูแลให้ ทั้งนี้ วาระพิจารณาที่สำคัญในที่ประชุม ภาคประชาชนมีความไม่แน่ใจว่าปัญหาจะได้รับการดูแลต่อไปในรัฐบาลชุดหน้าหรือไม่ เพราะขณะนี้เป็นช่วงท้ายของการทำงานของรัฐบาลปัจจุบัน คณะกรรมการจึงมีมติให้จัดทำเอกสารที่เกี่ยวกับปัญหาทั้งหมดของพีมูฟ พร้อมประเด็นของปัญหา ความคืบหน้าในการแก้ไข สถานะปัจจุบันของปัญหา และข้อเสนอแนะในการแก้ไข โดยจะมีการจัดทำเอกสารในเรื่องดังกล่าวเสนอคณะรัฐมนตรี (ครม.) เพื่อพิจารณา โดยให้ ครม.ส่งให้ส่วนราชการที่เกี่ยวข้องขับเคลื่อนเร่งรัดในการแก้ไขปัญหาต่อไป และส่งมอบเอกสารปัญหาให้แก่รัฐบาลใหม่ ซึ่งเรื่องดังกล่าวถือเป็นความต้องการหลักของเครือข่ายพีมูฟ โดยเมื่อช่วงเย็นวันที่ 13 กุมภาพันธ์ที่ผ่านมา ตนได้ไปพูดคุยกับทางกลุ่มพีมูฟและยืนยันไปว่า รัฐบาลจะดูแลปัญหาต่อไป ซึ่งตนอาจจะต้องประชุมร่วมกับทางพีมูฟอีกครั้งก่อนการเลือกตั้ง เพื่อมาดูข้อสรุปสุดท้ายของแต่ละปัญหา ซึ่งทางกลุ่มก็พอใจ และเดินทางกลับบ้าน อย่างไรก็ตาม ประเด็นที่เป็นข้อเรียกร้องของกลุ่มโดยส่วนใหญ่ จะเป็นเรื่องการเข้าไปอยู่ในพื้นที่ซึ่งผิดกฎหมายและเขาต้องการได้รับความคุ้มครอง โดยรัฐบาลจะเข้าไปดูแลและแก้ไขปัญหาเฉพาะหน้าให้
https://www.matichon.co.th/politics/news_1362924,ผุดมาตรการกันคนทำผิดใช้ผ้าเหลืองหนีคดี ต้องผ่านหลักสูตรอบรม-ตรวจประวัติ ก่อนบวช,2019-02-14T12:06:47+00:00,เมื่อเวลา 10.20 น. วันที่ 14 กุมภาพันธ์ ที่ทำเนียบรัฐบาล นายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรี กล่าวถึงกรณีเจ้าหน้าที่ตำรวจสามารถจับกุมและกวาดล้างผู้ต้องหาตามหมายจับซึ่งหลบหนีคดีด้วยการไปบวช จากนี้จะมีมาตรการตรวจสอบผู้ที่ต้องการบวชอย่างไร ว่า ทางคณะสงฆ์มีกติกาและมีหลักเกณฑ์ในการปฏิบัติหน้าที่ของพระอุปัชฌาย์ ซึ่งจะต้องมีหลักเกณฑ์กลั่นกรองและตรวจสอบผู้ที่จะเข้ามาบวช จากทั้งทางธรรมและทางโลก โดยทางโลกจะประสานงานกับฝ่ายปกครอง เจ้าหน้าที่ตำรวจในการดูประวัติ รวมถึงประสานกับสำนักงานพระพุทธศาสนาแห่งชาติ (พศ.) เพื่อเป็นหลักประกันว่าจะป้องกันคนที่มีพฤติกรรมไม่ดีเข้ามาอาศัยผ้าเหลือง เมื่อถามว่า ก่อนบวชต้องมีการตรวจสอบประวัติของบุคคลก่อนหรือไม่ นายสุวพันธุ์กล่าวว่า ตอนนี้มีการปรับปรุงเรื่องมาตรการกลั่นกรองคนที่จะมาบวชและเรื่องการอบรมและศึกษา ซึ่งต่อไปนี้จะไม่ใช่แค่การบวช 15 วันหรือ 1 เดือน แต่ต้องมีหลักสูตรการอบรมทุกคนที่เข้ามาบวชและหลังบวช จะต้องมีการมาเรียนเพิ่มเติม เหล่านี้จะเป็นมาตรการที่ใช้ป้องกัน ซึ่งวันนี้เท่าที่ตนรับทราบ พระสังฆาธิการได้มีการพูดคุยกันเรื่องนี้และต้องการให้มีความเข้มงวด เพราะสังคมก็เฝ้าดูอยู่ โดยระเบียบดังกล่าวมีการบังคับใช้แล้ว เป็นประกาศของคณะสงฆ์ เรื่อง แนวทางการตรวจสอบคุณสมบัติของผู้ขอบรรพชาอุปสมบท
https://www.matichon.co.th/politics/news_1362957,อย่างนี้ต้องแชร์ วันพฤหัสบดีที่ 14 กุมภาพันธ์ 2562,2019-02-14T13:00:21+00:00,•…มีเรื่องให้ลุ้นกันอีกยก หลังจากที่พรรคไทยรักษาชาติ (ทษช.) เสนอชื่อแคนดิเดตนายกฯ จน กกต.ต้องตั้งคณะกรรมการขึ้นมาตรวจสอบว่าจะถึงขั้นยุบหรือไม่ยุบพรรคหรือไม่ ขณะที่แกนนำคนสำคัญของพรรคอย่าง “เดอะอ๋อย” จาตุรนต์ ฉายแสง ประธานคณะกรรมการยุทธศาสตร์พรรคออกมาทวิตเตอร์ชี้แจงคอการเมืองในโลกออนไลน์ว่า “รู้สึกวาทกรรม เห็บกระโดดตอนหมาจะตาย ทำท่าจะฮิต อยากจะบอกแบบสบายๆ ว่า ผมไม่คิดว่า ทษช.จะถูกยุบง่ายๆ แต่ถ้าถูกยุบจริงๆ ผมจะอยู่จนถึงวันยุบเป็นคนสุดท้าย เหมือนที่เคยทำมาแล้วที่ไทยรักไทยครับ เห็บกระโดดที่ไหนกัน”…ยืนหยัดชัดเจน•…โพสต์ภาพยืนชี้รูปหาเสียงตัวเองโดนมือดีพ่นสีสเปรย์สีดำใส่หน้า แต่ “หมอวรงค์” นพ.วรงค์ เดชกิจวิกรม ผู้สมัคร ส.ส.เขต 1 พรรคประชาธิปัตย์ (ปชป.) จ.พิษณุโลก ยังมีอารมณ์ขัน โพสต์ข้อความผ่านเฟซบุ๊กด้วยว่า “เมื่อเช้าตื่นมาแสบหน้าแสบตา ที่แท้มีมือดี เอาสีสเปรย์มาฉีดที่แผ่นป้ายหาเสียงผมเอง ที่ปากทางแยกถนนบึงพระจันทร์ ก่อนจะเลี้ยวไปสนามบินพิษณุโลก”•…เดินหน้าหาเสียงสู้ศึกเลือกตั้ง ส.ส.เต็มที่ “เสธ.กลด” พล.ต.ทรงกลด ทิพย์รัตน์ หัวหน้าพรรคพลังชาติไทย (พพชท.) ภายหลัง กกต.รับรองรายชื่อเป็นว่าที่นายกฯของพรรคที่จะใช้หาเสียง โดยส่งชิง ส.ส.แบบเขตเบ็ดเสร็จ 320 เขต ส.ส.ปาร์ตี้ลิสต์ 77 คน โดยวางคิวเดินสายปราศรัยทุกภาคทั้งเหนือ กลาง ใต้ อีสาน โดยชูสโลแกน “นายกฯ มือสะอาด” หารายได้ 18 ล้านล้านบาท มาขับเคลื่อนนโยบาย ทำได้แน่นอน พร้อมกับขอโอกาสประชาชนต้องกล้าเลือกตั้งเพื่อเปลี่ยนแปลงได้สิ่งใหม่ๆ•…หลายพื้นที่โดนชาวบ้านร้องเรียนว่าป้ายผู้สมัคร ส.ส.จากหลายพรรค ติดป้ายบดบัง กีดขวางการจราจร ส่วน “ไอติม” พริษฐ์ วัชรสินธุ ผู้สมัคร ส.ส.กทม. เขต 13 พรรคประชาธิปัตย์ (ปชป.) แม้จะยังไม่ได้ถูกร้องเรียนแต่ก็ไม่ได้นิ่งนอนใจ จึงได้โพสต์ข้อความผ่านเฟซบุ๊กส่วนตัวย้ำกับทีมงานช่วยหาเสียงว่า “ผมพยายามกำชับทีมในเรื่องการติดป้ายหาเสียงของผมอย่างระมัดระวัง เพื่อไม่ให้สร้างความเดือดร้อนแก่พี่น้องชาวบางกะปิ-วังทองหลาง ทั้งคนเดินและคนใช้รถ หากมีอะไรที่ผิดพลาดไป ต้องขอโทษเป็นอย่างสูงและรบกวนพี่ๆ น้องๆ ทุกท่าน แจ้งมายัง Line@: @paritw หรือคลิก http://line.me/ti/p/%40ogx2371o ได้เลยนะครับ ทางเราจะรีบแก้ไขปัญหาทันทีครับ”
https://www.matichon.co.th/article/walk-forward/news_1362574,เดินหน้าชน : บิ๊กตู่‘11ใช่ 8ไม่’,2019-02-14T13:00:25+00:00,ประเทศกำลังเดินไปสู่เส้นทางประชาธิปไตย แม้ระหว่างทางจะมีอุปสรรคอยู่บ้างมีข่าวลือข่าวปล่อยจนหลายคนกลัวว่าประเทศจะเดินไปไม่ถึงวันที่ 24 มีนาคม กลัวจะติดหล่มก้าวข้ามความขัดแย้งไปไม่พ้นผมพยายามมองในแง่ดี ยิ่งเห็น “บิ๊กตู่” พล.อ.ประยุทธ์ จันทร์โอชา นายกฯและหัวหน้า คสช. เปิดตัวตอบรับคำเชิญพรรคพลังประชารัฐที่เสนอชื่อเป็นนายกรัฐมนตรีในนามของพรรค ก็อุ่นใจว่า “บิ๊กตู่” เข้าเป็นส่วนหนึ่งของกระบวนการประชาธิปไตยแล้วภายใต้รัฐบาล “บิ๊กตู่” หลายคนยังหาคำตอบไม่เจอว่าจะรักหรือจะเกลียดท่านผู้นำท่านนี้ดี จึงขออนุญาตนำข้อมูลของกลุ่มคนที่รักและกลุ่มที่ไม่ชอบบิ๊กตู่ เพื่อประกอบการพิจารณาตัดสินใจสุวิทย์ เมษินทรีย์ รองหัวหน้าพรรคพลังประชารัฐ ระบุถึง 11 เหตุผลที่ต้องเลือก “ลุงตู่” เป็นนายกรัฐมนตรี คือ 1.เป็นผู้ที่นำความสงบกลับคืนสู่ประเทศไทย ในช่วงที่ประเทศเกิดความขัดแย้งอย่างรุนแรง 2.มีบุคลิกภาพและลักษณะนิสัยที่เป็นผู้นำสูง ซึ่งหายากและเหมาะสมอย่างยิ่งในการเป็นผู้นำประเทศ 3.กล้าตัดสินใจในเรื่องสำคัญๆ หลายเรื่องที่น้อยคนนักจะกล้าในช่วงเวลาเช่นนั้น 4.เป็นคนทำจริง ทำได้ และทำสำเร็จให้เห็นดังผลงานตลอด 4 ปีกว่าที่ท่านดำรงตำแหน่งนายกรัฐมนตรีที่ผ่านมา5.อาสาเข้ามาบริหารประเทศอย่างแท้จริง ไม่ได้เป็น “นอมินี” หรือ “ร่างทรง” ของใครทั้งสิ้น 6.สิ่งที่ท่านได้ตัดสินใจเข้ามาทำงานเพื่อประเทศชาติที่ผ่านมานั้น แสดงให้เห็นว่าท่านมิได้มีผลประโยชน์ซ่อนเร้น 7.สิ่งที่ผมสัมผัสได้จากการทำงานร่วมกับท่านมาตลอดระยะเวลา 3 ปีนั้นผมรับรู้ได้ว่าท่านรักประชาชนและประเทศชาติอย่างแท้จริง 8.ถึงแม้ท่านจะเป็นนายกรัฐมนตรีที่มีบุคลิกที่เป็นผู้นำ แข็งแกร่ง แต่ในอีกด้านท่านเป็นนายกรัฐมนตรีที่ติดดิน ประชาชนเข้าถึงและพึ่งพาท่านได้9.เป็นผู้นำที่มีวิสัยทัศน์กว้างไกล มองการณ์ไกล ดังเห็นได้จากท่านได้วางนโยบาย Thailand 4.0 หรือยุทธศาสตร์ชาติ 20 ปี 10.สร้างรากฐานประชาธิปไตยที่แท้จริงให้กับประเทศไทยในระยะยาว และ 11.หนึ่งในบุคลิกภาพที่โดดเด่นของท่านที่พวกเราทุกคนสัมผัสได้คือ การมีอารมณ์และความสามารถแบบศิลปินในด้านการประพันธ์บทกลอนต่างๆ ท่านเข้าถึงจิตใจของประชาชน เราจะเห็นรอยยิ้มที่อบอุ่น จริงใจและอารมณ์ขันของท่านในทุกครั้งที่ท่านได้พบปะกับพี่น้องประชาชนขณะที่ น.ส.เกศปรียา แก้วแสนเมือง โฆษกพรรคเพื่อชาติ ยก 8 เหตุผลที่ประชาชนไทยไม่ควรเลือก “บิ๊กตู่” คือ 1.เป็นผู้นำเผด็จการ ใช้วิธีการกำจัดสิทธิเสรีภาพในการแสดงความคิดเห็นของประชาชน 2.บุคลิกภาพและลักษณะนิสัยจากการชี้หน้าผู้สื่อข่าว ขว้างเปลือกกล้วยใส่ศีรษะผู้สื่อข่าว กล่าวถึงเหยื่อชาวต่างชาติที่ถูกข่มขืนเสียชีวิตว่าเป็นเพราะการแต่งตัวของเหยื่อ การออกกฎการแต่งกายของสตรีในเทศกาลสงกรานต์ จะเห็นได้ว่า พล.อ.ประยุทธ์เป็นคนก้าวร้าว เหยียดเพศ ดูถูกสตรี มีความเป็นเผด็จการสูง เป็นผู้ที่ระงับอารมณ์ตนเองไม่ได้ ไม่เหมาะสมอย่างยิ่งในการเป็นผู้นำประเทศ3.กล้าตัดสินใจในเรื่องที่คนอื่นไม่กล้าทำ เพราะมีกฎหมายนิรโทษกรรมตัวเอง บางการตัดสินใจนำมาซึ่งความเสียหายของประเทศ 4.ผลงานตลอด 4 ปีทำดัชนีชี้วัดประเทศร่วงลงทุกด้าน ทั้งความเหลื่อมล้ำทางเศรษฐกิจ ความโปร่งใสทางกระบวนการยุติธรรม ความเป็นประชาธิปไตย คุณภาพการศึกษา คุณภาพอากาศของประเทศ 5.ต้องการสืบทอดและเสพติดอำนาจ ทั้งที่การบริหารประเทศที่ผ่านมาทำให้ประชาชนฐานรากทั้งประเทศลำบากยากแค้นแสนสาหัส6.เป็นนายกฯที่ประชาชนพึ่งพาไม่ได้ ไม่มีวิสัยทัศน์คิดแก้ไขปัญหา ไม่รับฟังปัญหาจากประชาชน 7.เป็นผู้ที่คับแคบ เห็นแก่ประโยชน์ส่วนตนและพวกพ้อง ดังเห็นได้จากยุทธศาสตร์ชาติ 20 ปี ที่ทำไว้เพื่อกีดกันรัฐบาลใดๆ ที่เข้ามาใหม่เพื่อให้ทำตามความต้องการของ คสช.และคณะ และ 8.ได้สร้างค่านิยมเผด็จการปลูกฝังให้สังคมไทย คือ ไม่สามารถฟังความคิดเห็นที่แตกต่างได้ ก้าวร้าวและระงับอารมณ์ไม่ได้เมื่อได้ยินคำถามที่แสดงความคิดเห็นแตกต่างถือเป็นเหตุผล “11ใช่ 8ไม่” เพื่อใช้ประกอบการพิจารณาว่าสมควรเลือก “บิ๊กตู่” กลับมาเป็นนายกฯอีกรอบหรือไม่โกนจา
https://www.matichon.co.th/politics/news_1363015,วาทะนัว วันพฤหัสบดีที่ 14 กุมภาพันธ์ 2562,2019-02-14T13:00:33+00:00,
https://www.matichon.co.th/politics/news_1362940,‘หาดใหญ่โพล’ เผย เด็กใต้ปลื้ม ‘บิ๊กตู่’ อยากควงเที่ยววาเลนไทน์มากที่สุด,2019-02-14T12:20:29+00:00,"เมื่อวันที่ 13 ก.พ.  สำรวจความคิดเห็นของเยาวชนกับวันวาเลนไทน์ กลุ่มตัวอย่างในการสำรวจครั้งนี้เป็นเยาวชนใน 14 จังหวัดภาคใต้ จำนวน 400 คนเก็บรวบรวมข้อมูลด้วยแบบสอบถาม จำนวน 100 คน และด้วยวิธีแบบสอบถามออนไลน์ จำนวน 300 คน ระหว่างวันที่ 4-10 กุมภาพันธ์ 2562สถานภาพของกลุ่มตัวอย่าง  (ร้อยละ 46.00) รองลงมา ช่วงอายุ 21-23 ปี (ร้อยละ 24.75) และช่วงอายุ 24-25 ปี (ร้อยละ 15.25) ตามลำดับกลุ่มตัวอย่าง ส่วนใหญ่เป็นนักศึกษาระดับปริญญาตรี (ร้อยละ 48.50) รองลงมา นักเรียนระดับมัธยมศึกษาตอนปลาย/ปวช. และนักศึกษาระดับที่สูงกว่าปริญญาตรี คิดเป็นร้อยละ 46.50 และ 3.00 ตามลำดับ เปิดเผยผล การสำรวจหาดใหญ่โพล พบว่า เยาวชนส่วนใหญ่ร้อยละ 64.75 อวยพรหรือบอกรักแก่คนรักผ่าน ในวันวาเลนไทน์ รองลงมา เป็นการบอกรักด้วยตนเอง (ร้อยละ 30.25) และบอกรักผ่านทางโทรศัพท์ (ร้อยละ 5.00) ตามลำดับส่วนสิ่งที่ต้อง (ร้อยละ 23.25) รองลงมา พาไปรับประทานอาหาร/ไปเที่ยว (ร้อยละ 21.00) และได้รับของขวัญและ ช็อคโกแลตเท่ากัน (ร้อยละ 18.50) ตามลำดับ ส่วนค่าใช้จ่ายในวันวาเลนไทน์ น้อยกว่า 300 บาท (ร้อยละ 51.75) รองลงมา ประมาณ 301-500 บาท และ 2,000 บาทขึ้นไป คิดเป็นร้อยละ 24.75 และ 8.75 ตามลำดับเยาวชนส่วนใหญ่ร้อยละ 36.25 “หมอโอ๊ค-โอปอล์” เป็นต้นแบบมากที่สุด รองลงมา คือ เจ-ปิ่น (ร้อยละ 14.50 ) และ บี้-กุ๊บกิ๊บ (ร้อยละ 13.00) ตามลำดับ ที่ต้องการไปเที่ยวในช่วงวันวาเลนไทน์ มากที่สุด (ร้อยละ 12.50) คือ “มาริโอ้” รองลงมา เป็น หมาก ปริญ (ร้อยละ 9.00) และโป๊ป ธนวรรธน์ (ร้อยละ 8.00) ตามลำดับ ที่ต้องการไปเที่ยวในช่วงวันวาเลนไทน์ มากที่สุด (ร้อยละ 11.00) คือ “ญาญ่า” รองลงมา เป็น อั้ม พัชราภา (ร้อยละ 9.75) คิมเบอร์ลี่ (ร้อยละ 8.00) และเบลล่า (ร้อยละ 7.00) ตามลำดับ ที่ต้องการไปเที่ยวในช่วง วันวาเลนไทน์ มากที่สุด คือ “ชาริล ชัปปุยส์” (ร้อยละ 27.00) รองลงมาเป็น ชนาธิป สรงกระสินธุ์ (ร้อยละ 20.75 ) และ สารัช อยู่เย็น (ร้อยละ 15.00) ตามลำดับและ คือ หน่อง ปลื้มจิตร์ ถินขาว (ร้อยละ 45.00) รองลงมา คือ รัชนก อินทนนท์ (ร้อยละ 24.50) และนุศรา ต้อมคำ (ร้อยละ 17.50) ตามลำดับส่วนนักการเมือง ที่ต้องการไปเที่ยวในช่วงวันวาเลนไทน์ มากที่สุด คือ (ร้อยละ 29.75) รองลงมาเป็น  (ร้อยละ 21.00 ) และ (ร้อยละ 4.00) ตามลำดับที่มา "
https://www.matichon.co.th/politics/news_1360696,เรียงคนมาเป็นข่าว วันที่ 14 กุมภาพันธ์ 2562 : โดย พลุน้ำแข็ง,2019-02-14T12:20:52+00:00,•…ใกล้จะถึง 24 มีนาคม วันเลือกตั้งอยู่หลัดๆ แต่ประเทศไทยยังมีประเด็นดราม่า เป็นข่าวออกมาให้เคลียร์กันเป็นระลอก ข่าวใหญ่ล่าสุด มีมติยุบพรรค  เป็นที่เรียบร้อย แต่ยังไม่สะเด็ดน้ำ ต้องส่ง  วินิจฉัยอีกขั้นหนึ่งก่อน•…ก่อนหน้านี้ มีข่าวเสียวก้นกบ ลุ้นระทึกกันชนิดใจหายใจคว่ำ เมื่อมือมืด ทำคำสั่งปลอม เต้นกันวุ่น ตลาดหุ้นเทขายกันยกกระดาน เพราะปากต่อปากลือหึ่งทั้งตลาดว่า เมืองไทยจะมี•…แม้จะไม่มีมูล แต่ทั้ง  นั่งไม่ติด ต้องออกโรง เบรกข่าวลือกันพัลวันพัลเก วอนขอสื่ออย่าเขียนว่าสถานการณ์ในเหล่าทัพไม่ดี การแต่งตั้งโยกย้ายหรือปลดใคร ผมต้องทำตามขั้นตอน ไม่สามารถใช้อำนาจตามมาตรา 44 ไปทำได้ทุกตำแหน่ง•…ขณะที่  งอนตะลุบตุ้บป่องนักข่าว ทำตัวเป็นไม้ตีพริกมาหลายอาทิตย์ พอถามกระแสข่าวลือรัฐประหารซ้อน หลังคำสั่งปลอมปลด 3 ผบ.เหล่าทัพแพร่ระบาด ดอกพิกุลร่วงโดยพลันเหมือนกัน ตอบสั้นๆ ว่า•…ไม่เพียงเท่านั้น  ในฐานะผู้กำกับดูแลฝ่ายความมั่นคง มีคำสั่งถึงสำนักงานตำรวจชาติ ให้เร่งจัดการสืบสวน ติดตามจับกุม ผู้อยู่เบื้องหลัง ทำคำสั่งปลอมให้ได้ภายใน 7 วัน•…ผลพวงจาก  มีมติ ไม่รู้จะเล่นงานแค่พรรคเดียว หรือลากลายแทง ต่อจิ๊กซอว์แคนนอนไปจัดการพรรค  ต่อ เพราะถูกมองว่า คลอดออกมาจากกระบอกไม้ไผ่บ้องเดียวกัน ถ้าใช่หรือจริงดังว่า การเมืองก็ยิ่งนัวเนีย ยุ่งอีนุงตุงนังร้อนระอุหนักเข้าไปใหญ่•…ก่อน  เช็กบิล  ทาง  มีมติเอกฉันท์ ให้พักใบอนุญาต จะจอดำสนิท เป็นเวลา 15 วัน จาก 13-28 กุมภาพันธ์ ซึ่งดิจิทัล ช่อง 21 ก็ถูกมองว่าเป็น  ผู้บริหารยื่นอุทธรณ์คำสั่งต่อศาลปกครอง ขอคุ้มครองชั่วคราว•…ด้วยประการดังกล่าว ทั้งหลายทั้งปวง หลายเงื่อนไขที่สลับทับซ้อน ทยอยโผล่แพลม ประดังประเดออกมาในเวลาใกล้เคียงกัน แต่ละเรื่องไม่น่าอภิรมย์สักเท่าไหร่ ล้วนแล้วแต่ มีผลกระทบต่อ  ที่จะระเบิดเถิดเทิงขึ้นในวันที่ 24 มีนาคม มากไม่ใช่น้อยๆ เลยทีเดียว•…ดังนั้น โอกาสที่ว่า เลือกตั้งจะมีแน่จึงทำท่าว่าจะ  ไม่นอน ยิ่งหลังเลือกตั้ง ทุกค่าย ต่างฟันธงกันล่วงหน้าว่า จะเป็น ยุ่งไม่เสร็จสรรพ โดยสรุปคือ หลังเลือกตั้งแล้ว จะนำพาประเทศไทย ถอยหลังเข้ารกเข้าพง หนักกว่าเก่า•…เหนือสิ่งอื่นใด ปากท้องถือว่าแย่อยู่แล้ว แต่  คือความแตกแยกของผู้คนในบ้านเมือง ที่เลือกข้าง-ต่างสี จะเพิ่มดีกรีขีดความขัดแย้ง กู่ไม่กลับ ประเทศจะพังพินาศหนัก ก็เลยเกิดข่าวลือ ว่าด้วยเงื่อนไขทั้งหลายแหล่ ศึกเลือกตั้งในวันที่ 24 มีนาคม จำเป็นต้องขยับโปรแกรมอีกรอบ แต่ไม่ใช่  แต่จะ •… เลขาธิการนักเรียนนายร้อยตำรวจ รุ่น 25 ประชาสัมพันธ์การจัดงานเลี้ยงสังสรรค์  ซึ่งเหล่าตำรวจเป็นเจ้าภาพ จัดงานวันพฤหัสบดีที่ 14 กุมภาพันธ์ 2562 ณ ห้องบุณยะจินดา 1-3 สโมสรตำรวจ ถนนวิภาวดี-รังสิต เริ่มงานตั้งแต่เวลา 10.30 น.
https://www.matichon.co.th/politics/news_1362937,“วิษณุ”เผยยังไร้ข้อสรุปใช้ม.44 ยืดจ่ายค่างวด 900 MHz บางค่ายบอกไม่มีเงินประมูล,2019-02-14T12:17:26+00:00,เมื่อเวลา 10.30 น. วันที่ 14 กุมภาพันธ์ ที่ทำเนียบรัฐบาล นายวิษณุ เครืองาม รองนายกรัฐมนตรี เปิดเผยถึงกรณีที่นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ(กสทช.)นำผู้บริหารจาก 3 ค่ายมือถือ คือบริษัททรู คอร์ปอเรชั่น จำกัด (มหาชน) และบริษัท แอดวานซ์ ไวร์เลส เน็ทเวอร์ค จำกัด ในกลุ่มบริษัท แอดวานซ์ อินโฟร์เซอร์วิส จำกัด (มหาชน) หรือ เอไอเอส และ บริษัท โทเทิ่ล แอ็คเซ็ส คอมมูนิเคชั่น จำกัด หรือ ดีแทค เข้าพบเพื่อหารือเกี่ยวกับการขอขยายระยะเวลาการชำระค่างวดเงินประมูลคลื่นความถี่ 900 MHz ออกไปเป็นปี 2563 โดยขอให้ใช้มาตรา 44 ยืดการชำระออกไปว่า ไม่มี ยังไม่มีการพูด ไม่มีข้อสรุป และยังไม่มีความคืบหน้าอะไรเลย เขาเพียงแค่มาเล่าให้ฟังว่าปัญหาคืออะไร ต้องการอะไร ซึ่งหากพูดถึงความต้องการ เขาก็ต้องการหลายอย่าง แต่ตนในฐานะรัฐบาลอยากรู้อย่างเดียวเท่านั้นว่า ถ้ามีการเปิดประมูล บริษัทเหล่านี้จะเข้าประมูลด้วยหรือไม่ ซึ่งเขาก็บอกว่าต้องดูก่อน เพราะการประมูลต้องใช้เงิน แต่เขาไม่มีเงิน จึงต้องดูว่ารัฐจะช่วยเหลืออะไร มีเงื่อนไขอย่างไร หากเป็นเงื่อนไขที่เขารับได้ก็จะเอาไปคิด แต่ถ้ารับไม่ได้ก็อาจไม่เข้าประมูล ซึ่งทั้งหมดนี้คือปัจจัยหรือตัวแปรที่รัฐต้องเอามาคิด ดังนั้น จึงยังไม่มีคำตอบอะไรทั้งสิ้นผู้สื่อข่าวถามว่า เป็นไปได้หรือไม่ที่รัฐบาลจะใช้ม.44 ตามที่มีการเสนอมา นายวิษณุ กล่าวว่า ยังไม่ต้องพูดไปถึงจุดนั้น เพราะอยู่ที่ว่าเงื่อนไขต่างๆคืออะไร เงื่อนไขบางเรื่องอยู่ในอำนาจของกสทช. เงื่อนไขบางอย่างหากไปถึงจุดนั้น กสทช.อาจทำอะไรให้ไม่ได้ เพราะติดกฎหมาย ก็ต้องแก้กฎหมาย และก็ต้องมาดูอีกว่าหากแก้กฎหมายจะแก้ด้วยวิธีปกติหรือวิธีอื่น จะทำในสมัยรัฐบาลนี้หรือรัฐบาลหน้า ซึ่งเอาไว้ค่อยพูดกัน แต่เบื้องต้นต้องรู้กันก่อนว่าแต่ละฝ่ายต้องการอะไร ต้องคุยกันอีกหลายครั้ง ตนพยายามจะไม่พูดอะไรเมื่อถามว่า ทางบริษัทมีการพูดหรือไม่ ว่าหากไม่มีการประมูล ประเทศไทยอาจไม่สามารถให้บริการ 5G ได้ทันตามกรอบเวลา นายวิษณุ กล่าวว่า เป็นเรื่องจริงที่เขาพูดอย่างนั้น แต่จะจริงหรือไม่เราต้องไปดูกันอีกทีหนึ่ง แน่นอนว่าเราอยากเดินไปสู่ 5G แต่การจะไปสู่ 5G มันต้องพัฒนาอะไรหลายอย่างรองรับ และการจะพัฒนาอะไรเหล่านั้นก็ต้องทำโดยรัฐและเอกชน ที่สำคัญคือต้องใช้เงิน อย่างไรก็ตาม ไม่ทราบว่าเรื่องนี้จะมีความชัดเจนเมื่อไร ยังตอบไม่ได้ ต้องพูดคุยกันอีกหลายครั้ง
https://www.matichon.co.th/politics/news_1362898,ทำเนียบสั่งลดถุง ให้ร้านข้าวนับถุงพลาสติกที่ใช้ จ่อให้ขรก.นำภาชนะมาใส่อาหาร,2019-02-14T11:39:53+00:00,ผู้สื่อข่าวรายงานจากทำเนียบรัฐบาลว่าในวันนี้ได้มีการเรียกประชุมด่วนบรรดาผู้ค้าอาหารและเครื่องดื่มภายในทำเนียบรัฐบาล เพื่อขอความร่วมมือให้ลดการใช้กล่องบรรจุภัณฑ์และถุงที่ทำมาจากพลาสติก ซึ่งจะเริ่มในวันจันทร์ที่ 18 กุมภาพันธ์นี้ โดยเบื้องต้นได้สั่งให้พ่อค้าแม่ค้านับจำนวนถุงพลาสติกที่ใช้ต่อวัน โดยจะมีการรายงานให้เจ้าหน้าที่รับทราบทุกวันศุกร์ และจากนี้จะขอความร่วมมือข้าราชการ สื่อมวลชน และผู้มาติดต่อภายในทำเนียบรัฐบาลให้นำภาชนะมาใส่อาหารและเครื่องดื่ม เพื่อลดการใช้พลาสติก และเป็นการนำร่องหน่วยงานราชการอื่นๆ ในการลดใช้พลาสติก โดยเริ่มที่ทำเนียบรัฐบาล
